Id,Date,Topic,Text,Rank,Reasoning
1714928,2021-11-01,התיישבות,"אתה באמת חושב שמס על החד-פעמי זה מה שיפתור את ההתחממות הגלובלית? הפכתם את זה לאיזה אליל. אתם נוקפים אצבע? אתה יודע שעשר שנים מתחת למרפסת שלי בקדומים כל שישי וכל שבת הפגנות בקדום – אני כבר לא מדבר על הסכנות, ועל המאבק עם לוחמי צה""ל ועל שחיקת ההרתעה של הסרטונים שיוצאים שם כל שבוע. הצמיגים שמדליקים שם עשר שנים חונקים אותנו כל יום שישי וכל שבת. אנחנו לא יוצאים מהבית ולא פותחים חלונות. מה שקורה כבר שנה למרגלות אביתר, כמות ההצתות, כמות המזבלות הלא-חוקיות, כמות השרפות הלאומניות, הטרוריסטיות – אפשר מאה שנה לצרוך עכשיו חד-פעמי, זה לא יגרד את הקצה של הפגיעה באיכות הסביבה שנגרמת כתוצאה מזה. אני כבר לא מדבר על מפעלים מזהמים. היית שר להגנת הסביבה, סגרת מפעלים מזהמים? עברת לאנרגיות חלופיות? צמצמת את השימוש במזוט? על מה אתה מדבר? על מה אתה מגן – על השנאה של ליברמן לציבור החרדי ועל הרצון להתעלל בהם אחרי שלוקחים להם את ההנחות במעונות, כדי שנשים שכבר יוצאות לעבודה יצטרכו לחזור הביתה ויפסיקו לעבוד? ועכשיו מוטל מס על החד-פעמי, וליברמן באיזו יהירות שחצנית דוחה מזלזל, בז, מעלה איזו תמונה שלו עם עניבה שוטף כוס – ""תקנו מדיחים"", כמו אותה מלכת צרפת: אין לכם לחם? תאכלו עוגות. כמה יהירות, כמה ניתוק, כמה אכזריות. זה תקציב שמקצץ בלחם ובחמאה, זאב, בלחם ובחמאה של הציבור החרדי; תקציב שמעלה תעריפי תחבורה ציבורית. תקציב שמעלה מיסים; תקציב שמעביר עשרות מיליארדים לחיזוק התנועה האסלאמית. אתה יודע שמאות מיליונים מהם ימצאו את דרכם לטרור, אתה איש חכם. כל מי שקצת מכיר את האינסטלציה, את המקצועיות, את הצנרת של הלבנת הכספים של האחים המוסלמים בכל מקום בעולם – מה, לא ברור לך שכשמעבירים מאות מיליוני שקלים מהמשרד של אילת שקד במזומן לתקציב השוטף של הרשויות המקומיות זה יתגלגל מאוד מהר לכל ארגוני התנועה האסלאמית, כמו לאותה עמותת סיוע 48, שאחר כך משלמת משכורות למשפחות של מחבלים שהידים? וחוק החשמל – איזו מכבסת מילים שהולכת להלבין עכשיו עשרות אלפי מבנים בנגב, בגליל, במשולש. ועזוב להלבין מבנים אחורה – לתת זריקת עידוד מדהימה להמשך ההשתוללות וההשתלטות על קרקעות. לא ברור לך שזאת מלחמה לאומית? הרי ברור לך. ברור לך, כיוון שאני עובד איתך בעניין הזה עוד מאז הייתי ברגבים. ואתה עוצם עיניים. אתה, זאב אלקין, נלחמת בממשלה הקודמת, כשנתניהו רצה להקים את אותם שלושה יישובים בדואיים חדשים, כדי שההקמה תהיה כרוכה במנגנון מאוד ברור של הסדרה: שקובעים מרחבי הסדרה והוא נמצא בגוף החלטת הממשלה; שמגדירים לפחות 80% מהפזורה שנמצאת במרחב ההסדרה, שנכנסת לתוך היישוב, איזה תנאי להקמת היישוב; שהשטחים שמוסיפים עכשיו בקווים הכחולים ייגרעו מקווים כחולים של יישובים אחרים, מכיוון שלא צריך עוד שטח. אתה – אתה, זאב אלקין – עצרת את החלטת הממשלה בפעם הקודמת. לך אני צריך לספר כמה זה מסוכן? עכשיו עבאס דורש עוד תשעה יישובים מייד אחרי התקציב. ואם ללכת לפי הסטנדרטים האלה, הלך על הנגב, כלאם פאדי. אז אתה מעביר תקציב רע ואתה מוכר את המדינה לתנועה האסלאמית, לתומכי טרור אנטי-ציוניים, ואתה מעביר כסף לטרור ולתומכיו ולמסייעיו ולארגוניו ביודעין. ביודעין, כי אתה לא טיפש. שלא לדבר על בני גנץ, שר הביטחון. לא היו ימים טובים לאבו מאזן כימי הממשלה הזאת. ושוב, אתה היית ראש שדולת ארץ ישראל בכנסת, אתה נלחמת בזה. הפכתם את האלטע זאכן הלא-רלוונטי הזה חזרה לשחקן משמעותי. אז יש עכשיו אישורי בנייה, 1,300 יחידות. פעם ראשונה יוצרים תקדים מסוכן, שכשמאשרים ליהודים צריך גם לאשר לערבים. וזו לא תוכניות שאנחנו תכננו. הרי אתה ואני, זאב, בקבינט, בתקופה הקצרה שבה הייתי שר, עצרנו החלטה כזאת. אתה ואני העברנו החלטת קבינט שדרשה שאנחנו נתכנן לערבים ביהודה ושומרון מתוך ראיית האינטרסים שלנו, ולא נאשר תוכניות שהרשות הפלסטינית מגישה כחלק מתוכנית פיאד. אתה התעקשת בהסכם הקואליציוני להכניס 50 תקנים כדי שתקום יחידת אכיפה נורמלית סוף-סוף ונתחיל להתמודד עם אובדן האדמות האדיר בשטחי C, בשטחים הפתוחים ביהודה ושומרון. אתה יודע עכשיו מהתשובה לשאילתה של משרד האוצר לחברתי חברת הכנסת אורית סטרוק איזה ישראבלוף זה ולאן הלכו התקנים האלה. מכרת את כל האמונות שלך והערכים שלך והתפיסות שלך, ואתה מוכר אותם לתומכי טרור, ואתה מתנכר לשותפים שלך ולציבור הכי טבעי שהוא השותף שלך, ואתה לא עושה את זה כדי למנוע בחירות או כדי לעבור תקציב, כי כמו שאמרתי, זה בידיים שלך. אתה יכול היום, היום, אתה וגדעון, לפרק את הממשלה הזאת ולבוא ולהקים ממשלת ימין. יש 72 חברי כנסת מהימין, ציוניים, לאומיים. זה מה שהציבור הישראלי רוצה, זה מה שהציבור הישראלי צריך, זה מה שמדינת ישראל חייבת. אתה מעביר את התקציב הזה ומוכר את המדינה לתומכי טרור בתנועה האסלאמית כי אתה מחרים את נתניהו ואת הימין ואת הליכודניקים ואת החרדים, וכי האגו שלך לא נותן לך להגיד: סליחה, טעיתי ואני מחשב מסלול מחדש, מפיל את הממשלה הרעה הזאת, עוצר רגע לפני התהום את הנזקים ארוכי הטווח והבלתי-הפיכים שלה, חובר לכוחות הבריאים, הטובים, הציוניים, הלאומיים, ומקים ממשלת ימין ומעביר מייד תקציב ומעביר מייד חוק הסדרים. כן, תקציב מתוקן, תקציב טוב – טוב לכלכלה, טוב לחברה, טוב לשכבות החלשות, טוב לציונות, ליהדות, לזהות היהודית. מה אתה מעביר בתקציב הזה? מאות מיליונים לארגוני הלהט""ב, לרפורמים? איך תסתכל במראה בעוד כמה שנים? איך תסתכל בעיניים של הילדים שלך? מה תגיד להם? נתניהו פגע בי, הפך אותי לשר המים, אז מכרתי את המדינה כי אני לא מוכן לוותר על האגו שלי? אבל לפחות אל תשקר. אל תשקר, זאב, כי הציבור לא מטומטם, ולכן אתם מגרדים את אחוז החסימה, ונפתלי בנט כבר הרבה מתחתיו. הציבור לא קונה את השקרים שלכם, והוא יודע – הוא יודע שאין בעיה להעביר תקציב טוב ואין בעיה להקים ממשלה טובה. אתם יכולים לעשות את זה היום, ובכל יום ובכל רגע שאתם לא עושים את זה אתם שותפים לפשע. לא לפשע של אי-העברת תקציב, לפשע של העברת תקציב נורא ואיום לציונות, לזהות היהודית, להתיישבות, למדינת ישראל, רק בגלל יצרים ואגו ושנאות ועלבונות אישיים. תתבייש לך.",10,
1715164,2021-11-01,התיישבות,"כאלה שאתן מאוד אוהבות. כן. את יכולה לקבל שם שיעור גדול בפמיניזם, בהעצמת נשים. לא בכל מיני מונחים מזויפים ובניסיונות לחנך מחדש ולבוז לכל מי שמאמין או חושב קצת אחרת מכם. תסתכלי להן בלבן שבעיניים ותסבירי להן למה את נכנסת להם לכיס ולוקחת להן אלפי שקלים בחודש? כי הבעל שלהן, שאגב, שירת בצבא ועושה מילואים ולומד לרבנות או לדיינות, כן, יושב כמה שנים – נכון, הוא לא לומד תרבות סינית או אומנות תאילנדית בבצלאל, הוא לומד תורה בבית המדרש, בישיבה. אגב, הוא תורם המון למדינת ישראל. הוא תורם לביטחונה ולכלכלתה ולחוסנה. הוא בונה את הרוח שלה, את האמונה בצדקת הדרך, את מי אנחנו ומה אנחנו. הרי על מה נשענת צדקת דרכו של המפעל הציוני אם לא על המורשת והמסורת והתורה שלנו? איזה זכות יש לנו להיות כאן, כן, גם על חשבון אחרים שאולי היו כאן לפנינו, אם לא ספר הספרים והצו האלוקי, שאתם כל כך מתכחשים לו? באיזה זכות, באיזה זכות, את מרעיבה אותן ואת ילדיהן ללחם, כי לא מתאים לך שהבעל יישב ללמוד תורה קצת? ואגב, כן, הוא אחר כך יוצא לחיים ולעבודה ותורם ומקים מערכות ומחנך ומלמד, וגם מפרנס ומתפרנס. ואת יודעת מה, החלטת, בסדר, אתם ממשלת שמאל חילונית פרוגרסיבית, בזה לכל דבר שבקדושה, בזה לכל מי שחושב אחרת מכם, באיזו התנשאות, באיזו יהירות. אבל תראי, תראי, אורנה, איך השנאה מקלקלת את השורה. לא יכולתם לחכות, ביצעתם את השינוי עכשיו. המשרד שלך לא נערך לשנות את התוכנה עם הנוסחה החדשה. עד היום לא פתחתם לכל אזרחי ישראל את היכולת להגיש בקשות. כל אזרחי ואזרחיות ישראל, מכל המגזרים והציבורים, משלמים מחיר מלא. פטרתם את עצמכם באיזה הנחיית חשב כללי שמאפשרת לתת מקדמות של 70%, כשהרשתות הרי לא מוכנות לקחת את האחריות על עצמן, ובפועל גובות מחיר מלא. אין-ספור פניות אני מקבל. את יודעת מה, אורנה? פניתי אלייך לפני חודש במכתב. תצאי שנייה מהפוזיציה של - - -",10,
1715318,2021-11-01,התיישבות,"מסתכלים על השעון ואומרים: אופס, שקיעה, הפסדנו. אדוני היושב-ראש, חברי השר, אני מקווה שאתה מרגיש טוב, חזרת לאיתנך, חבריי חברי הכנסת, הרבה דובר בחודשים האחרונים על ההיעלמות המסתורית של היועץ המשפטי לממשלה ואנשיו. עד לפני כמה חודשים הייתה כאן ממשלה אחרת, וכל שני וחמישי שמענו על מניעה משפטית אחרת, פעמים גלוי, פעמים תדרוכים בשם גורמים בכירים במשרד המשפטים. והינה הוקמה לה ממשלת שמאל, שכרתה ברית עם מערכת המשפט, ברית הגנה הדדית, ואין יותר שומרי סף, אין בכלל סף. אבל אני רוצה עכשיו לדבר על שבירת שיאים של צביעות – שאגב, זה לא נורא; אני אמרתי הרבה פעמים שיש משהו טוב בממשלה הזו גם, כשהיא חושפת פרצוף אמיתי של לא מעט אישים ואידיאולוגיות, כאלה שנטינו לייחס להם אידיאולוגיות, אבל היא גם מסבירה לציבור הישראלי מה זה בעצם משפט, לפחות במדינת ישראל: זו פלסטלינה שאפשר ללוש ולעבד כדי להגיע לתוצאה שמסתדרת עם האג'נדה. וכלפי מה הדברים אמורים? השתתפתי ביום חמישי כאן, בכנסת, בוועדת הכנסת בראשותו של ווליד טאהא, חבר הכנסת מרע""מ, בדיון על חוק החשמל, אותה מכבסת מילים שמבקשת לא רק להלבין עשרות אלפי מבנים לא חוקיים שבנו עבריינים לאורך שנים במוצהר, במודע, בהתרסה גדולה בנגב, בגליל, במשולש; החוק הזה נותן זריקת עידוד דרמטית להמשך הבנייה הבלתי-חוקית ולהפרות החוק. ואנחנו מכירים את תיאוריית החלונות השבורים: בסוף הפרת חוק בתחום התכנון והבנייה גוררת אחריה אנרכיה והפרות חוק בתחומים רבים. החוק הזה, אדוני היושב-ראש, תקשיב טוב – יש המון המון אבסורדים בחוק, אבל קח אבסורד אחד – הוא הולך לחול על מבנים שיש להם צווים שיפוטיים סופיים להריסה וחלפו שנתיים מאז שניתן פסק הדין. דהיינו, כך: בית המשפט נותן פסק דין שמורה למחזיק בנכס להרוס את המבנה, מכיוון שהוא לא חוקי. אם המחזיק הזה, הבעלים, הבונה, היה פראייר, איש שומר חוק, והוא הלך לממש את הצו והרס את הבית, אכל אותה. איך אומרים אכל אותה בערבית, עיסאווי?",3,
1715319,2021-11-01,התיישבות,"אכלהא, מסכן. אבל אם הוא היה עבריין, צפצף על הצו של בית המשפט, שנתיים לא מימש את הצו, עכשיו הוא מקבל חשמל במסלול מהיר. עומד שם נציג משרד המשפטים ומגן על זה בחירוף נפש. אני שואל אותו, תגיד, מה נשתנה? הרי אני מכיר את העמדה שלכם, אני הובלתי כאן, יחד עם חברי איתן כבל, חבר הכנסת לשעבר, ואחרים, הצעת חוק – גם אדוני תמך – שהסדירה חוות בודדים בדרום, דרך היין, נגב מערבי. אני יודע איזה מלחמות היו לי על חוק ההסדרה בגרסאות כאלה ואחרות: שלא יצא חוטא נשכר, עקרון שלטון החוק, ואם יש פסק דין בנתיב האבות. עמד פה כחלון וכולם תמכו: חס וחלילה שחוק ההסדרה לא יחול על מבנים שיש לגביהם צווי בית משפט שיפוטיים, כי אנחנו מכבדים את בית המשפט. ואני מוציא, ואני מצטט מהפרוטוקול של דיונים קודמים מה אומרים אנשי משרד המשפטים. דחילק, ניסו לחנך אותנו בשנים האחרונות שמשפט הוא מתמטיקה, קלט-פלט. אתה מכניס נתונים, מעבדים לך את זה באיזה מערבל – אנשי מקצוע, חס וחלילה לא פוליטיקאים, הכול מקצועי – ואתה מקבל תוצאה. זה אחד הישראבלופים הכי גדולים. למה זה קשור לחוק הנוכחי? אמרתי, זו צביעות, כמעט הייתי אומר שחיתות. קמה ממשלה, היא טובה למערכת המשפט, היא טובה לבית המשפט העליון, היא טובה לפרקליטות, מכיוון שהיא שומרת עליהם – כולל, אגב, על כל התחלואים והכישלונות והפגמים שיש במערכת הזאת – וזו ברית הגנה הדדית. שוחד, מרמה והפרת אמונים. דבר והיפוכו. למה? כי אם לא יהיה חוק החשמל, רע""מ תפיל את הממשלה, לא יהיה, תיפול הממשלה, תקום חס וחלילה ממשלת ימין; ממשלת ימין תתקן את מערכת המשפט, והיידה – מה שאתם רוצים תקבלו. סתירה מוחלטת לדברים שנכתבו שחור על גבי לבן ונאמרו בדיונים כאן בכנסת לא פעם ולא פעמיים. למה זה קשור לחוק הזה? כי הרי, אדוני השר, החוק הזה, חוק מיסוי משאבי טבע, הוא הבעת אי-אמון על סטרואידים של הממשלה הזאת במערכת המשפט. הרי מה הטענה? שאותם הטייקונים, אותן החברות הגדולות שמרוויחות ממשאבי הטבע, מנצלות – שימוש לרעה בהליכי משפט, מגישות תביעות סרק. הסיפור – אני מסיים, אדוני, ממש חצי דקה – הסיפור הזה נמשך במשך שנים, לא משלמים מיסים. אז מה נעשה? הרי אין לכם אומץ לבוא בטענות למערכת המשפט ולתקן את מה שמקולקל בה: תפסיקו עם עינויי הדין, נכון, שתהליכים משפטיים ילכו מהר, בצורה טובה, עניינית, ושמי שמשתמש לרעה בהליכי משפט יקבל הוצאות לדוגמה ויירתע להבא. אתם הרי לא תעזו לבקר את המערכת, אז מה אתם עושים? במדרון חלק פוגעים בזכות הגישה לערכאות. אתם מתחילים עכשיו מאנשים עשירים, כאילו אין בעיה. ברגע שפקיד שומה מוציא לכם שומה, תשלמו 75%, אחר כך תלכו לבית משפט. אתה בעצם פוגע בצורה מאוד מאוד משמעותית במהות, בזכות הגישה לערכאות – רגע, אני רוצה ללכת לבית משפט. כי המערכת רקובה ולא יעילה אתה מונע את זכות הגישה. אדוני היושב-ראש יודע שבחוק ההסדרים כבר היה רצון של רשות המיסים לגלגל את זה גם על האזרח הקטן, שגם האזרח הקטן יצטרך. ברוך השם זה נבלם, אבל זה מדרון חלק. וזאת הצביעות הגדולה. אין לכם אומץ להסתכל בעיניים בכשלים והפגמים במערכת המשפט ולתקן, אז אתם שומרים עליה, היא שומרת עליכם, והציבור הישראלי מפסיד. תודה.",3,
1715616,2021-11-01,התיישבות,"ב-21:00? אני מבטיח לדבר גם כשהוא יהיה כאן. כבוד השר פורר, ראש הממשלה של הרשות המכונה הרשות הפלסטינית האשים עכשיו את מדינת ישראל בעלילת דם אנטישמית ואופיינית במסגרת ועידת האקלים של האו""ם – אפרופו עלילות הדם על מרעילי הבארות – שמדינת ישראל מזהמת ופוגעת בסביבה של הפלסטינים, במים, באיכות הסביבה, באוויר. מה התשובה של הממשלה, שאתה חלק ממנה, על עלילות הדם האנטישמיות האלה שמוציאות את דיבתה של ישראל רעה, בשקרים? הרי את האמת כולנו יודעים: על המזבלות הלא חוקיות, על הביוב שזורם אצל הפלסטינים, על הצמיגים שמובערים יום-יום בכל כך הרבה מוקדים – סוג של פעולת מחאה, גם כן טרור שחונק את המתיישבים. אבל מה התגובה הציונית ההולמת, הנחושה, הגאה, של הממשלה שאתה חלק ממנה? שר הביטחון בני גנץ מכריז על חבילת הקלות ומחוות נוספת במסגרת שורה של צעדים לחיזוק הרשות הפלסטינית. לקחתם אלטע זאכן – מה זה אלטע זאכן? תתרגם לו, רבי יצחק זאב - - -",1,
1715617,2021-11-01,התיישבות,"לקחתם פרסונה נון גרטה בעולם, לא רלוונטי, שאף אחד לא מתעניין בו, והחזרתם אותו למרכז הבמה; הפכתם אותו לפרטנר. שותפיך, עודד, עולים אליו לרגל לחלות את פניו. והיום אישרו 1,300 יחידות לערבים ביהודה ושומרון, שהרשות מתכננת, אסטרטגית, כחלק מתוכנית פאיד – והיום גנץ הבטיח חבילה נוספת. ואחרי שהוא, באיזה זכות שיבה זוחלת, אישר ל-4,000 משפחות מעמד ביהודה ושומרון. אנחנו יודעים שזה דו-שלבי: שלב א. יהודה ושומרון. אחר כך אילת שקד הבטיחה למנסור עבאס לעשות סמכות – שימוש בסמכות ההומניטרית שלה – ולתת להם גם בתוך מדינת ישראל. אז היום הודיע גנץ שהוא הולך לתת חבילה נוספת, עוד 4,000, ועוד שורה שלמה של הקלות ומתנות חינם שנתקלות בבוז. וזה הצ'יפ הדפוק – זה מה שלא מבינים אצלנו בשמאל. המחשבה הילדותית, הבוסרית וחסרת ההבנה הזאת במזרח התיכון ובתרבות ובשפה שלו, שאם אנחנו נשתחווה אפיים ארצה, ונעלה אליו לרגל וניתן לו מתנות, אז הוא יעריך את זה, כי אנחנו כאלה: אם אני עושה לך טובה, אתה מעריך את זה. אז אפשר היה לחשוב שאחרי כל כך הרבה מחוות, הרשות הפלסטינית – אני כבר לא מדבר, היא מנהלת עכשיו תביעות בבית הדין הבין-לאומי בהאג נגד לוחמי צה""ל, מאשימה אותם בפשעי מלחמה. אבל הצד השני מזהה את זה כחולשה ומגיב בבוז. ועומד היום מוחמד אשתייה הזה, באמת בעלילת דם שהייתה מתאימה, אני יודע, לקוזקים של לא יודע לפני כמה מאות שנים – שקרים הזויים, מוחלטים, אנטישמיים. מתי תבינו שבמזרח התיכון, כשאתה מכבד את עצמך – מכבדים אותך, וכשאתה משפיל את עצמך, בזים לך? כשאתה מציב עמדה נחושה, צודקת, כמובן, אמיתית, מוסרית, עובדתית, עומד על שלך, מגלגל את הכדור לצד השני – יש סיכוי שתזכה לכבוד בצד השני. הממשלה הזאת, אדוני היושב-ראש, משפילה את מדינת ישראל; משפילה את הגאווה הלאומית שלנו ואת הכבוד הלאומי שלנו, וממילא פוגעת בביטחון ובהרתעה – באינטרסים הכי חשובים. עזבו את אבו מאזן – באמת, זקן לא רלוונטי. אף אחד בעולם כבר לא ספר אותו עד שהגעתם אתם ועליתם אליו לרגל. אחרי שהצלחנו לייבש אותו בעבודה קשה של הרבה שנים, להוריד את האיוולת הזאת של מדינת טרור בלב-ליבה של ארץ ישראל, להוריד אותה מסדר-היום – אתם מחזירים את זה. ואז, כמובן, לחץ בין-לאומי וקורלס. מה, אנחנו לא מכירים את הדינמיקה? תעצרו את המחוות האלה – שוב, ""מחוות"" במירכאות כפולות ומכופלות. מכבסת מילים להפקרות. הפקרות מדינית, הפקרות ביטחונית, הפקרות לאומית, הפקרות ציונית. בעיקר, כמו שאמרתי, כי הצד השני בז לחולשה ולהתרפסות הזאת. עכשיו, זו לא התרפסות שלכם – זו התרפסות שאתם מתרפסים בשם מדינת ישראל, ולזה אין לכם זכות. אין לכם זכות להשפיל עד עפר את הכבוד הלאומי שלנו.",1,
1715948,2021-11-01,התיישבות,"תודה רבה, אדוני היושב-ראש. תודה לסדרנים, שדואגים לבריאותנו גם בשעה מאוחרת זו של הלילה. חבריי חברי הכנסת, עמדו כאן קודם חבריי וניסו לפנות, גם מהראש, מהשכל, גם מהלב, מהרגש, לאילת שקד, לניר אורבך, שהיו כאן קודם. וקראו להם לעצור ברגע האחרון – יש קונה עולמו בשעה אחת. ואני, לצערי, באמת בכאב גדול, אומר שזה חסר סיכוי. אני הרבה שואל את עצמי, היושב-ראש, בימים האחרונים: מה עובר עליהם? מה קורה? הם הרי יודעים בדיוק את הסכנות הגדולות שהממשלה הזו מביאה על עם ישראל, על מדינת ישראל, על מפעל התחייה הלאומי שלנו. אני יודע את זה, אני הייתי איתם באותה מפלגה. שמעתי אותם אומרים דברים ברורים לפני הבחירות האחרונות. אני יודע מה הם חושבים על הדרישה של עבאס להלבנה, להפקרה של הנגב בלי שום מנגנוני הסדרה, ומה הם חושבים על חוק החשמל. ומה שעולה לי אסוציאטיבית בראש אלו דברי הרמב""ם בפרק שישי מהלכות תשובה. בפרק חמישי מהלכות תשובה הרמב""ם מייסד את היסוד הגדול – הרמב""ם כותב, הוא לא מייסד, זה כתוב בתורה – של בחירה חופשית. רשות ביד כל אדם להיטיב או להרע. הרמב""ם מאריך בזה, מביא על זה פסוקים. זה ברור. הרי אלמלא יסוד הבחירה החופשית של האדם, אם נאמר שאדם נולד עם איזה טבע מסוים, אז אין מקום לשכר ועונש. מה שייך לצוות? מה שייך לשלוח את הנביאים? להתריע? להוכיח? אחר כך, בפרק השישי, הרמב""ם עובר להתמודד עם כמה מקורות או פסוקים שנראים סותרים את היסוד. זה באמת אחד היסודות הגדולים ביותר באמונה – לכל אדם בחירה חופשית. אחת השאלות שהרמב""ם מתמודד איתן היא פרעה. כשהתורה אומרת שריבונו של עולם מכביד את לבבו ""למען שִׁתִי אֹתֹתַי אלה בקרבו, ולמען תספר באוזני בנך ובן בנך את אשר התעללתי במצרים"", אז לא הבנתי. אז לפרעה יש בחירה חופשית או אין בחירה חופשית? אם הקדוש ברוך הוא מקשה את לבבו, זאת אומרת שאין לו בחירה חופשית. לפני רגע אמרנו שיסוד כל התורה כולה – אגב, המפרשים התחבטו בזה הרבה; יש המון הסברים, רש""י, רמב""ן, ספורנו ו""משך חכמה"", כל אחד בדרכו. אבל הרמב""ם אומר שלפעמים, כשאדם חוטא, חלק מן העונש זה נטילת הבחירה החופשית שמונעת ממנו לחזור בתשובה, כדי שהוא ייענש. אז הרמב""ם בסוף מסביר: זה לא שבאמת הקב""ה נוטל את הבחירה החופשית. האדם במעשיו, בבחירתו החופשית בשלבים הראשונים של החטא, הכניס את עצמו לסיטואציה שבה חלק מן העונש זה כן להקשות את לבבו. אין לי הסבר אחר. יושבים אנשים ורואים בעיניים יום-יום, שעה-שעה, את המחירים הנוראיים והאיומים שהם נדרשים לשלם במטבעות לאומיים, ציוניים, קשים על כל יום שהממשלה הזו שורדת. בימים האחרונים אנחנו נחשפים לקשרים הברורים בין מנסור עבאס ומפלגתו והתנועה האסלאמית לחמאס ולטרור. אני כבר לא מדבר על קשרים אידיאולוגיים, רעיוניים, היסטוריים – זה ברור. תנועת אחות, פנים משותפים לאחים המוסלמים. אני מדבר על קשרים כספיים. והקדוש ברוך הוא מקשה את לבבם. ואני אומר לעצמי: גם אם איילת שקד וחבריה יראו בעיניים את מנסור עבאס נותן נשק, קונה בכסף הקואליציוני ששרת הפנים תעביר לרשויות המקומיות וילך לעמותות, קונה נשק ונותן לחמאס, זה לא יפתח להם את – אז אני שומע טייס בוורטיגו אומר היום בכנס באילת, מפקד טייסת: לא צריך להעמיק חקר בעמדותיהם של אנשי רע""מ. והוא דיבר עם עבאס, ועבאס אמר לו שלא יעבור כסף לחמאס. אז הוא נרגע. אני באמת לא יודע אם לצחוק או לבכות. אלה אנשים רציניים. הבן אדם היה מפקד טייסת בצה""ל, שר בממשלת ישראל. עיניים להם ולא יראו, ועל זה אומר הנביא ישעיה בפרק קשה מאוד: ""השמן לב העם הזה - -",1,
1719821,2021-11-02,התיישבות,"וכיהודים מאמינים אנחנו יודעים שהכול נהיה בדברו של ריבונו של עולם, ואנחנו סמוכים ובטוחים שכל מאי דעביד רחמנא לטב עביד, גם אם אנחנו לא מבינים את הכול בשלב הזה. שמענו הרבה בשעות, בעשרות השעות האחרונות, כאן בדיונים על חוק התקציב את הדברים הרעים של הממשלה, ושבתקציב, ושבחוק ההסדרים. אני רוצה, ברשותכם, לקחת את הנאום הזה למקום קצת אחר. הרב קוק, הרב אברהם יצחק הכהן קוק, מי שהיה רבה הראשון של ארץ ישראל – רבה הראשי הראשון – היה דמות מיוחדת מאוד. מעבר לגאונות העצומה שלו בכל חלקי התורה, היתה לו עין מיוחדת עם יכולת להתבונן על המציאות מלמעלה. אגב, זו דואליות לא פשוטה לחיות איתה. בעצם, שתי צורות מבט על שני מישורים שונים של החיים. במישור המעשי, המישור שלנו, שבו אנחנו צריכים לפעול, הרב קוק, אגב, בניגוד לתדמית הפשרנית, השגויה, שיש מי שמנסים להדביק לו, הרב קוק היה קנאי גדול. הוא היה קנאי לכל דבר שבקדושה. הוא ניהל מאבקים ומלחמות חורמה על חילול השם, על חילול הקודש, על חילול שבת. היו לו ביטויים חריפים ומעשים חריפים. אגב, מתוקף האש והאהבה שבערו בו לריבונו של עולם ולעם ישראל, לבניו, אהוביו, אז הוא נאבק במי שניסה לקחת את העם הזה למקומות רעים. ילד הולך להכניס את היד למים רותחים. מה, אימא שלו תיתן לו? היא אוהבת אותו אז היא תיתן לו לעשות כל מה שהוא רוצה? בוודאי שלא. היא תיקח אותו בכוח ואם צריך היא גם תיתן לו סטירת לחי, כדי למנוע ממנו להכניס את היד למים רותחים. והאהבה הגדולה הזאת של הרב קוק לעם ישראל ולתהליכי התחייה הלאומית, לקיבוץ גלויות, לניסים הגלויים האלה של עם ישראל שקם מאפר ומעפר וחוזר חזרה ומקים כאן את הבית הלאומי שלו – האהבה הזאת לא אפשרה לו לקבל בשום פנים ואופן תופעות פסולות רוחנית. במישור המעשי הוא נאבק כנגד התופעות הפסולות. מצד שני, היתה לו היכולת להמריא לאיזה 30,000 רגל ולהתבונן על המציאות ממעוף הציפור ולנסות להביא, לקרוא, את האופן שבו ריבונו של עולם מגלגל את התהליכים גם על גבי תופעות שנראות לנו תופעות פסולות. עוד פעם, במישור – העין הטובה והיכולת לראות איך דרך הדברים השליליים ריבונו של עולם מקדם את המציאות לטובה, זה לא מנע ממנו במישור המעשי להיאבק בכל התופעות הללו. הוא לא אמר לעצמו, טוב, אם הקדוש ברוך הוא מגלגל את הגאולה ככה, אז עכשיו אני אזרום עם הדברים האלה. בשום פנים ואופן לא. בכל זאת הוא ידע, כפי שאמרתי, להסתכל מלמעלה. אז אני כמובן, מי אני? קטונתי. עפר לרגליו, ובכל זאת אני רוצה רגע לחבוש את הספודיק של הרב זצ""ל ולחפש דברים טובים שמתגלגלים גם דרך הממשלה הזאת. כי כמו שאמרנו, הכול נהיה בדברו וכל דעביד רחמנא לטב עביד, ותהליך הגאולה שאנחנו זוכים לחיות בתוכו, בוודאי הולך ונבנה, הולך ומתקדם, אם מתוך ועל גבי כל המורכבויות. צריך לזכור שבסוף הממשלה הזאת – כמה רעה שהיא תהיה, כמה מסוכנת וכמה קשה, היא נקודה קטנטנה על הרצף ההיסטורי של עם ישראל. נקודה שחורה, אבל קטנה, בת-חלוף ובאמת לא יישאר ממנה שום דבר. ובכל זאת, מה כן יישאר ממנה? אז אני רוצה להתחיל מהסרבנות ומקשיות העורף של הערבים בארץ הזאת. היום התפרסם שתושבי שכונת שמעון הצדיק הערבים חזרו בהם מהפשרה שהוצעה להם על ידי בעלי הקרקע – בעלי הבתים היהודיים, שבאמת מתוך איזו דאגה אנושית והומנית לאנשים שחיים בבתים ולא רוצים לזרוק אותם לרחוב, יאפשרו להם להמשיך להתגורר בבתים בשכונה כדיירים מוגנים. התושבים שמסתכלים על עצמם ודואגים לעצמם נטו ללכת על הפשרה. אז נכנסו לשם הרשות הפלסטינית וחמאס, שבציניות מנצלים את הסבל של האנשים האלה, כדי לנהל מאבק נגד מדינת ישראל, והם מייד רצו להודיע שהם חוזרים בהם מההסכמה. עכשיו ראו: אם הם היו מסכימים התוצאה היתה שכנראה, לא יודע, ב-20–30 השנים הקרובות הערבים היו ממשיכים להתגורר בבתים. הסרבנות הזאת, שתכף נרחיב עליה ברעיון ובדוגמאות ההיסטוריות, תביא למצב, בעזרת השם, שמהר מאוד יתקבל פסק דין לפינוי והמשפחות יפונו וההתיישבות היהודית בשכונת שמעון הצדיק בירושלים הקודש, עיר הבירה שלנו, תתחזק. יהודים ילכו לגור בבתים האלה. זאת שיטה. אתם יודעים, כשיהושע בן נון נכנס לארץ ישראל לראשונה – יצאנו ממצרים, באנו לכבוש את הארץ. הרמב""ם פוסק את הגמרא הזאת: יהושע בן נון שולח שלוש אגרות ליושבי הארץ. נקודת המוצא היא זה שלום, אני כאן, זה שלנו, זה לא נתון למשא ומתן, זה לא נתון למחלוקת, אנחנו כאן. אם תרצו באלגוריה לימינו, אז ""קיר הברזל"" של ז'בוטינסקי. עכשיו שלוש אגרות: הרוצה להשלים, ישלים; הרוצה ללכת, ילך – מי שלא מתאים לו שיעשה relocation למקומות אחרים בעולם; והרוצה להילחם, יילחם ויפסיד. הרמב""ם מביא את הגמרא הזאת. יש מחלוקת בין הרמב""ם לראב""ד אם המצווה לפתוח בקריאה לשלום חלה גם על שבעת עממים. הרמב""ם פסק שכן, הראב""ד פסק שלא. אבל הרמב""ם פסק שכשאנחנו יוצאים למלחמה, אנחנו צריכים קודם להציע כניעה בשלום, וזה חל גם על שבעת עממים. מאיפה הוכיח את זה הרמב""ם? אז הוא הביא את הגמרא הזאת על שלוש האגרות ששלח יהושע, והוא מציע אכן להשלים, אבל יותר מזה, בספר יהושע בפרק י""א, אחרי סיפורי הכיבוש של יהושע את ארץ ישראל, אומר הנביא, שלבד מיושבי גבעון לא השלימה עיר אחת עם ישראל. למה? כי הקשה ה' אלוהיך את לבבם למען תיתם בידיך ביום הזה – אני לא חושב שציטטתי מילה במילה. אבל הקדוש ברוך הוא הקשה את לבבם וגרם להם לסרב, כדי שיהושע יוכל לכבוש את ארץ ישראל ולהוריש ממנה את הגויים, עד כמה שניתן. אנחנו יודעים, אגב, שהוא לא הוריש את הכול ואכלנו הרבה מאוד צרות ומרורים לאורך השנים, כתוצאה מהעובדה שלא הורשנו את הכול. אבל תחשבו, אלמלא הסרבנות הזאת שלהם אז  – לא צריך ללכת רחוק ליהושע בן נון. בואו נדבר על ההיסטוריה הקצרה שלנו כאן והגאולה השלישית שלנו. הרי אנחנו קיבלנו את תוכנית החלוקה, אנחנו הסכמנו. בזמנו, הרב צבי יהודה, בנו של הרב קוק שהזכרנו קודם, צעק על זה, זעק מרה: ""את ארצי חילקו"". אבל אנחנו הסכמנו לתוכנית החלוקה. אלמלא הסרבנות הערבית שיצאה למלחמת שמד נגד מדינת ישראל, מלחמת השחרור שבחסדי שמים בניסי ניסים ניצחנו בה, לא היתה כל ארץ ישראל בידינו. הסרבנות וקשיות העורף של הערבים הגיעה לכך שהוקמה כאן רק מדינה יהודית ולא הוקמה מדינה ערבית. הלאה: מלחמת ששת הימים. אלמלא פרצה מלחמת ששת הימים, לא יודע מתי היינו זוכים לשחרר את חבלי המולדת ביהודה ושומרון ואת ירושלים המאוחדת. הלאה: היו יהודים טועים, מבולבלים בהסכמי אוסלו, שגם אז הסכימו לחלק את הארץ, לחתוך בבשר החי. אלמלא ערפאת יצא מחדר המשא ומתן בקמפ דייוויד, פוצץ את ההסכם ושלח אוטובוסים, לא עלינו, להתפוצץ ברחובות ישראל, מי יודע איפה היינו היום. זה ממשיך גם עכשיו עם הסיפור הזה של שיח' ג'ראח. כשאני שואל את עצמי מה רוצה ריבונו של עולם כשהוא נותן עכשיו כזאת עדנה לתנועה האסלאמית, לגוף כזה של תומכי טרור אנטי ציונים, שיש לו זהות מוחלטת – היסטורית, רעיונית, וכמו שמסתבר עכשיו, כלכלית – עם חמאס, עם טרור, אם שאיפות להשמיד את מדינת ישראל. אנחנו אומרים במזמור שיר ליום השבת, נכון הרב גפני? ""ויציצו כל פעלי און להישמדם עדי עד"". כל אחד שיש לו גינה – עכשיו בשמיטה לא – אבל כל אחד שיש לו גינה יודע שאם הוא רוצה לעשב, הוא צריך לתת לעשב קצת לצמוח. אי-אפשר לעקור אותו כשהוא כזה קטנצ'יק. ""ויציצו כל פעלי און להשמדם עדי עד"" – אז יש, לפעמים, לפני שבר גאון. ואין ספק שזה שעבאס המנומס מסתובב כאן כמו טווס, באיזו יהירות, באיזו התנשאות,  והינה, עכשיו הוא אפילו, ברוב טובו, רוצה לפרוש חסות ולהעניק כספים לציבור החרדי. והרמת הראש השחצנית הזאת גולשת אל הרחוב הערבי וגולשת אל פרעות ואל הקצנה לאומנית; זה כנראה, כנראה, כנראה, כי אנחנו יותר מדי שנים טומנים את הראש בחול, כמו בת יענה, ומסרבים להישיר מבט אל הסכנות הגדולות שאורבות לנו מהגיס החמישי הזה של ערביי ישראל; משהו כנראה צריך לפתוח לנו את העיניים. הלאה. עוד דבר טוב שאני משוכנע שקורה בממשלה הזאת הוא חשיפת הפרצוף האמיתי של השמאל. תראו, אני מוכרח לומר שגם לי יש כאב לב בדבר הזה, מכיוון שאני הערכתי חברים באגף השמאלי כאן של הכנסת, שתפסתי שיש להם אידיאולוגיה ושיש להם ערכים – שונים מאוד משלי, ואני מתווכח איתם ואני חושב שהם לוקחים אותנו למקומות רעים; אבל הערכתי שיש להם אידיאולוגיה ושיש להם תפיסת עולם. ואני משוכנע שיש המון אנשים טובים בחברה הישראלית שנמצאים היום במחנה השמאל כי באמת ובתמים הם רואים שיש בו ערכים הומניים ואידיאולוגיות שיש בהם נקודות אור טובות וחשובות בעולם. בקואליציה הזאת המסכות מוסרות, והאמת החלולה והכואבת – אני אומר את זה בכאב – מתגלה; בין שזה, כמובן, יאיר לפיד, איש ריק שאין מאחורי המילים שלו כלום; כמה כבר דיברו כאן עכשיו על כמה הוא יצא נגד ממשלת חלופין, חוק נורבגי, שרים ללא תיק, סגני שרים, כספים קואליציוניים ומינויים. אין כמעט לאו אחד שהוא שרטט בשנים האחרונות, כשהוא היה באופוזיציה, שהוא לא עבר עליו, איך אומרים, למהדרין מן המהדרין; חשף את הריקנות המוחלטת שלו ושל תנועתו. חשבנו שיש בשמאל מאבק אמיתי בפגיעות מיניות – אגב, מאבק צודק, שאנחנו צריכים להוביל אותו; רק שאנחנו נוביל אותו באמת. ואז הגיעו החשיפות על שמעון פרס, ופתאום: זה לא כזה נורא, וצריך להיזהר מלדון אדם אחרי מותו. הוא לא יכול להתגונן. הוא מהצד הנכון, עם הדעות הנכונות, ויש לו מורשת חשובה. ואילו הפרסומים אתמול על אותו, אני יודע, אוחובסקי, איך קוראים לו, שלפי החשדות אנס – אפשר להחביא את זה מאחורי כל מיני מילים יפות, ואחרי זה עוד אחד שם; ששש – שתיקה. יש כאלה בקהילה שם – איך הם קוראים לעצמם? – שמחבקים אותו ומחזקים אותו בפייסבוק. כן, ומתברר שהכול כלום. הכול כלום. איפה שאין תורה, איפה שערכים לא באים ממקום של נצח, של אמיתות מוחלטות, של תורה משמיים – אז בסדר, הכול עניין של פוזיציה. וכשמתאים אני יכול להרים ערך אחד, וכשפתאום הסיטואציה מתחלפת והאינטרס הפוליטי מתחלף, אז אני עובר טיפולי המרה. אמרתי שיש דבר שאפילו אותי הממשלה הזאת תצליח לשכנע: טיפולי המרה עובדים. לאורך שנים אני חושב שזה לא עובד. והינה, מסתבר שזה עובד. הציבור הישראלי מגלה שאין בשמאל כלום. מכיוון שאני מאמין בעם ישראל, ואני מאמין בכוונות וברצונות הטובים, אני מאמין באהבת העם והארץ שלו, אני מאמין בחיבת הדת והמסורת של רובו המוחלט – אין לי ספק שהממשלה הזאת תתרום תרומה מכרעת למעבר של אנשים מהריקנות הזאת של השמאל אל הערכים האמיתיים שישנם במחנה הלאומי על גווניו השונים. תהליך חיובי נוסף שמתרחש עכשיו זה חשיפת פרצופה האמיתי של מערכת המשפט. גם כאן, אחרי שנים שמנסים לשכנע אותנו כמה המערכת הזאת מקצועית וטובה, הבוקר באמת נחשף סקר שמצביע על כך שמערכת המשפט בשפל מאז קום המדינה בכל מה שנוגע לאמון הציבור, כי הציבור חכם – הוא לא ציבור טיפש. הוא רואה את האיפה ואיפה. הוא רואה איך כשהיה צריך להחליף את ידידנו, חבר הכנסת יולי אדלשטיין, מהכיסא של היו""ר – תוך לילה. מה עשה יולי אדלשטיין? השתמש בסעיפים מסוימים בתקנון שמאפשרים למשוך זמן של הצבעות וכו'. בן לילה צריך להדיח אותו, ובית המשפט מתערב וקוצב זמנים של חצי שעה-שעה לתשובות מדינה. וכשעכשיו הקואליציה רומסת את האופוזיציה, ולוקחת לעצמה רוב לא פרופורציונלי בוועדות – לבג""ץ יש זמן, ובסוף הוא אומר שזה אומנם לא בסדר, נו נו נו, אבל זה לא מצדיק התערבות. איך אמרת, גפני, כמה פעמים? אנחנו אולי דתיים – אנחנו לא מטומטמים. אז אנחנו אולי ימניים – אנחנו לא מטומטמים, והציבור מבין את זה. הלאה. לאיפה נעלם היועץ המשפטי לממשלה – פעם היה אחד כזה; כל שני וחמישי: מניעות משפטיות, מכתבים, אסור, אי-אפשר, אתם לא יכולים. ששש – נעלם. ארבעה חודשים אני מנסה לדרוש בשלומו. אני מקווה שהוא בקו הבריאות ושהכול בסדר. אני לא יודע לאן הוא נעלם. ביום חמישי שעבר השתתפתי בדיון בוועדת הפנים, בראשותו של ווליד טאהא, על חוק החשמל. דיברתי פה כבר על האבסורד. החוק הזה הולך לחול על מבנים לא חוקיים שניתנו לגביהם צווים שיפוטיים סופיים להריסה, וחלפו שנתיים מאז שניתן הצו. זאת אומרת, אם האזרח היה פראייר והלך לממש את פסק הדין – אכל אותה. אבל אם הוא היה עבריין, צפצף על פסק הדין של בית המשפט במשך שנתיים – עכשיו הוא יקבל חשמל. עומד שם עורך דין, נציג פרקליטות המדינה, משרד המשפטים, ומגן על הסעיף בחירוף נפש. אני תופס את עצמי ואני לא יודע – אני משפשף את העיניים ומנקה את האוזניים. אותו עורך דין, כשאנחנו ניהלנו פה דיונים על חוק ההסדרה וניהלנו דיונים על הסדרת חוות בודדים בנגב – זעקו מרה: אתם רוצים לעקוף פסקי דין של בג""ץ בחקיקה? הרי יצא חוטא נשכר וייפגע שלטון החוק. הדברים נמצאים בפרוטוקול, זועקים מן הפרוטוקול של דברי ימי הכנסת, כאן, לא לפני הרבה זמן. רק השתנתה הקואליציה, ממשלה שכרתה ברית הגנה הדדית עם מערכת המשפט, וכל התפיסות והאג'נדות המשפטיות משתנה ב-180 מעלות כדי לשרת את הממשלה, שמשרתת את מערכת המשפט, שמשרתת את הממשלה, וחוזר חלילה. הציבור מבין. הציבור מתפכח. הציבור מבין שצו השעה זה לתקן את מערכת המשפט תיקון עומק, והוא ייתן לנו את הכוח לעשות את זה. זה יתרון גדול שהממשלה הזאת עוזרת לנו. הממשלה הזו חושפת את הפרצוף האמיתי של בנט ושותפיו חסרי החוליות בימינה. עוד היו בציונות הדתית התלבטויות: הוא נטש, הוא חזר, הוא אמר דבר והיפוכו; לא יודע, כל מיני. באמת היה בלבול גדול, והיו אצלנו אנשים תמימים. הרי אנחנו נפרדנו על רקע ההבנה שלי שהוא הולך לערוק אחרי הבחירות לשמאל ולשבת עם תומכי טרור, ועדיין היו מי שקנו את השקרים שלו. לפי כל הסקרים, פחות מ-13% מהציונות הדתית עדיין תומכים בו. ולהערכתי, המספרים האלה ילכו ויפחתו. ולפי כל הסקרים, הם מתחת לאחוז החסימה. גם הוא וגם גדעון סער, אחרי הבחירות הבאות, בעזרת השם, הבית החשוב הזה, הכנסת, הפוליטיקה הישראלית, יהיו הרבה נקיים, הרבה יותר טהורים, אחרי שהם יקיאו מתוכם אנשים חסרי מילה, חסרי ערכים, חסרי דרך וחסרי עמוד שדרה ואנשים שאין להם שום בעיה לאחוז דבר והיפוכו בתוך פחות מחודש, כי זה משרת איזה מאוויים פוליטיים אישיים; אנשים שהעדיפו את טובתם האישית על פני האחריות לטובת מדינת ישראל. אנחנו רואים שהציבור מבין שמה לעשות, לפעמים צריך טיפול שורש. זה כואב, זה לא נעים, זה קשה, יש לזה מחירים, אבל בסוף זה מבריא. כשהגוף מוציא את המוגלה, הוא מנקה את עצמו מהחיידקים והוא יחזור אחר כך בריא יותר וטוב יותר. יש בממשלה הזו גם בית ספר לימין, איך לשלוט. כן, גם אנחנו צריכים חשבון נפש על הרבה יותר מדי שנות שלטון עם הרבה פחות מדי שלטון אמיתי. הממשלה הזאת מלמדת אותנו לשלוט בכנסת, לשלוט בוועדות, לשלוט בתקנון, לשלוט במליאה, לשלוט במינויים, לשלוט במשרדים ולשלוט בתקציבים, ולא לראות בעיניים. אנחנו, כמובן, נעשה את הכול לטובה, וגדולה מידה טובה ממידת פורענות. אז מה שהם עושים, על אחת וכמה וכמה שנלמד אנחנו לעשות אחר כך, בעזרת השם, לטובה ולברכה. אני רוצה לחזור. דיברתי בהתחלה על הרמת הראש – ""ויציצו כל פעלי און"" – של מנסור עבאס והתנועה האסלאמית, על כל אותם אויבים תומכי טרור. אז עמד כאן אתמול, על הדוכן הזה, אוסאמה סעדי וציין בחוצפה 104 שנים, לדבריו, להצהרת בלפור הארורה שהביאה להקמת מדינת ישראל ופלסטין. עזוב שישב פה סגן יושב-ראש ולא השתיק אותו. אני לא מצליח להבין איך האוזניים שלו לא נשרפו. ועזבו רגע את זה שהם אויבים, תומכי טרור ועוברים על 7א לחוק-יסוד: הכנסת, שוללים את קיומה של ישראל כמדינה יהודית, ואין להם שום מקום בכנסת ישראל, אבל כפיות טובה? אם לא הייתה מדינה יהודית בארץ ישראל, מה היה לכם פה? ביצות? מלריה? הייתם ממשיכים לנסוע בחמורים ועגלות? חיים באיזה מדינה נחשלת כמו כל האחים שלכם מסביב? אפשר להשוות את המגדלור הזה, בחומר וברוח, של מדינת ישראל – כמה אור ושפע, וקידמה, וטכנולוגיה ופיתוח העם היהודי הביא לארץ ישראל, בחסדי שמיים, בניסי ניסים; קצת הכרת הטוב, ואתם נהנים מזה. ביהדות הכרת הטוב היא שורש כל המידות הטובות. ולהפך, כפיות טובה היא שורש כל המידות הרעות. כפוי טובה הוא כפוי טובה לריבונו של עולם; הוא כפוי טובה למי שריבונו של עולם מיטיב לו דרכו. במקום שתנשקו לנו את הידיים ותגידו תודה – מה עשינו מהארץ הזאת, איך הפרחנו אותה, בעזרת השם, ואתם נהנים מזה. תשוו את זה ללבנון – אין שם מים, אין שם דלק, אין שם אוכל. מה, יש שם חופש ביטוי? חופש דת? חופש תנועה? זכות קניין? איפה יש? בסוריה, באיראן, בעיראק, בירדן, במצרים, בסעודיה? מופע של צביעות ושל כפיות טובה. ובעניין הזה, אזרחי ישראל צריכים לדעת שאין הבדל בין אוסאמה סעדי ואיימן עודה לבין מנסור עבאס. כל ההבדל הוא תקייה. תקייה זו מילה בערבית שמסבירה את השיטה של התנועה האסלאמית – הסתרה. תקייה זה הסתרה. מסתירים את המטרות האמיתיות, עוטפים אותן במתק שפתיים, באיזה דו-פרצופיות, אבל המטרה היא אותה מטרה; כפיות הטובה היא אותה כפיות טובה; השאיפות האסלאמיסטיות הקיצוניות. כשאני מזכיר לכולנו שכל האסלאם בנוי על איזה אמונה עקומה שריבונו של עולם עזב את עם ישראל, והמוסלמים מחליפים אותנו כבנים נבחרים, והקמת מדינת ישראל והתחייה הלאומית שלנו היא סטירת הלחי הגדולה ביותר לתיאולוגיה שלהם. כי הינה, ריבונו של עולם לא עוזב את עם ישראל, והוא מקבץ נדחי ישראל, והוא מחזיר שכינתו לציון ברחמים, ועם ישראל חוזר אל בימת ההיסטוריה ומצליח, ברוך השם. ואת סטירת הלחי הזאת הם מנסים לשלול, כי זה מאיין אותם; כי זה אומר שכל הדת שלהם היא שקר אחד גדול. אין הבדל. לא סתם שמרית מאיר, מי שהיום היא היועצת המדינית של נפתלי בנט, כתבה למוחרת הבחירות ציוץ כזה: תראו ""לאן הביאה אותנו פסיכוזת ביבי, רק לא ביבי. פוליטיקאים מימין שוקלים ברצינות תלות בסניף הפלסטיני של האחים המוסלמים. אני עוצרת רגע כדי להגיד את זה כי כבר התרגלנו להכול וזה נראה כמו השלב ההגיוני הבא, אבל מדובר בנטייה לאומית לאובדנות"". והיא צודקת. או, כמה היא צודקת. כתב אתמול השיח' כמאל ח'טיב מהפלג הצפוני – הם הרי אחים תאומים, הצפוני והדרומי זה סתם פיקציה – הוא כתב אתמול ככה, שהוא מייחל לשקיעתה של ישראל לנצח. הוא כותב: ""בשנת 1917, השמש שלהם זרחה והשמש שלנו התקרבה לשקיעה. והינה, אנחנו בתקופה שבה השמש שלהם שוקעת ועומדת לשקוע לנצח, בעוד השמש שלנו זורחת מחדש. עוד מעט נדע והעולם ידע מי קיים את הבטחתו. אללה הכול יכול או בלפור?"" זה, כמובן, תרגום מערבית, שנתן לי אסף גיבור, עיתונאי מקור ראשון. הוא מבין. הוא מבין. מבחינתו, כשמדינת ישראל היא בת ערובה היום של האחים שלו בתנועה האסלאמית פה ברע""מ – הוא רואה בזה זריחת השמש שלו ושקיעת השמש שלנו. ותהרגו אותי איך יהודים שיש להם קצת שכל בקודקוד לא מבינים את הדבר הכול כך פשוט הזה. אבל אני רוצה לסיים באמירה לעבאס ולאוסאמה סעדי ולתומכים שלהם מקרב האויב הערבי: תדעו לכם, השמש שלנו תלך ותזרח. שמש, צדקה, מגן ומרפא בכנפיה. ריבונו של עולם מחזיר שכינתו לציון, ואוי למי שמעז להיכנס בין ארי ללביאה כשנזקקים זה לזה. ריבונו של עולם, בכנסת ישראל חוזרים להתאחד אחרי אלפיים שנות גלות ונתק, ואוי למי שיעז להיכנס אל תוך התהליך הזה.",10,
1721620,2021-11-08,התיישבות,"אדוני היושב-ראש, חבריי חברי הכנסת, כמה סמלי שהדיון הזה מתקיים דקות ספורות לאחר שציינו כאן במליאת הכנסת את יום הזיכרון לראש הממשלה הראשון דוד בן-גוריון, מי שהכריז על הקמת מדינת ישראל. כמעט יובל שנים שהבית הזה דן ומתווכח על מה שקרוי קווי 67', על חבלי המולדת ביהודה ושומרון ועל איך להתמודד עם הסכסוך, עם הקונפליקט היהודי–ערבי במרחבים האלה. הממשלה הזו, למרבה הצער, מחזירה אותנו לדיון על קווי 48'. ההתקוממות הערבית שאנחנו חוזים לנגד עינינו בתקופה האחרונה – אם בירי ובאבנים ברחובות לוד, עכו ויפו, ואם בנאומים מעונבים מבית התנועה האסלאמית – ההתקוממות הזו היא מלחמת העצמאות החדשה שלנו. הידיים ידי עבאס אבל הקול הוא אותו הקול ההוא של חאג' אמין אל-חוסייני. כן, הממשלה הזו מקדמת תהליך מדיני על סטרואידים ביחס ליהודה ושומרון. לא משנה כמה בנט יכחיש, אין הרי למילים שלו שום ערך. יאיר לפיד, בכובעו כשר החוץ הרשמי של מדינת ישראל, מסתובב ברחבי העולם מול האמריקאים, מול האירופים, מול המצרים והירדנים ומשווק אוסלו ג' על סטרואידים – כן, אותה האיוולת באותה האדרת. שר הביטחון בני גנץ, בשורת ""מחוות"" – אותה מילה מכובסת, במירכאות כפולות ומכופלות – לאבו מאזן, איש חסר משמעות, שהפך לחסר משמעות בהרבה מאוד עבודה של שלטון ימין, שחוזר אל מרכז השיח והבמה. אני מזכיר: 4,000 אישורים בנגלה ראשונה, ומדובר כבר על שלב שני, שיקבלו מעמד ביהודה ושומרון, ובהתחייבות של אילת שקד למנסור עבאס, פנימה לישראל הקטנה – זכות שיבה זוחלת ודו-שלבית. הקלות, הטבות וקוראלס מדיני. כן, לא תהיה כנראה חתימה על מדשאות הבית הלבן בתקופה הקרובה, אבל יהיה לחץ בין-לאומי, כי המסלול – כן, אותו מסלול ארוך שהתנתקנו ממנו אחרי שגבה מאיתנו אלפי הרוגים ופצועים – חזר לחיינו בממשלה הזו. אבל כאמור, זו הבעיה הקטנה שלנו. הסכנה הגדולה היא שהממשלה הזו מחזירה אותנו למלחמת העצמאות של תש""ח, מלחמת העצמאות של 1948. הממשלה הזו מוחזקת כבת ערובה על ידי מי שמסרבים להכיר בזכות קיומה של מדינת ישראל כמדינה יהודית; מי שאבות-אבותיהם פתחו נגדנו במלחמת שמד ובניהם עדיין רואים במדינת ישראל אסון, נכבה. לפיד הביע בעבר דאגה לריקי כהן מחדרה – היום הוא יושב עם מי שלא מוכן לגנות פגיעה בבנה, חייל צה""ל הלוחם בכפיר או בתותחנים. תסתכלו, אזרחי ישראל, איך התנועה האסלאמית מסבירה בשיח הפנימי בערבית את השבועות ואת החודשים האחרונים, איך היא מציגה את ההישג שבתלות של המדינה היהודית בהם ואת ההישגים הכבירים ותקציבי העתק שהם הביאו לחברה הערבית. הם מדברים על ניצחון, הם מדברים על זה שסוף-סוף מדינת היהודים מכירה בעוול, מודה בטעות, לא עלינו, ומתחילה לתקן. זו השפה, זו הטרמינולוגיה, זה השיח, זו האידיאולוגיה, זה החינוך. כן, עבאס הודה בקולו שאין אפשרות כרגע, אין היתכנות לנצח את מדינת ישראל בג'יהאד של חרב, אז עוברים לג'יהאד אזרחי. הקול אותו הקול, גם אם הידיים עוטות אצטלה של עור כבש ומתק שפתיים. במשך שנים מנסה הנהגת ערביי ישראל לכרסם באמונה שלנו, היהודים, בצדקת דרכה של הציונות, לטפח בנו רגשות אשם ונקיפות מצפון. זה מקורו של שקר הקיפוח והאפליה. וכך הם מציגים עכשיו את ההישגים: הינה, אנחנו עם היד על ההגה של המדינה היהודית, שתלויה בנו, ואנחנו מתחילים לתקן את העוול ההיסטורי – כך הם קוראים להכרזה של דוד בן-גוריון, שאת זכרו כיבדנו עכשיו, על הקמת מדינת ישראל. אחיי היהודים, מול מלחמת העצמאות המתחדשת הזאת אנחנו מוכרחים להתאחד, כל מי שהציונות, היהדות, הביטחון והקיום שלנו כאן חשובים לו. אנחנו חייבים לפתוח עיניים אל הסכנה ולנצח שוב, בעזרת השם, כמו אז, בתש""ח. למרבה הצער והאבסורד, יהיו כנראה חלקים חסרי אחריות בשמאל שיעדיפו לשמור על יתרונם בוויכוחים הפנימיים בינינו היהודים על פני שילוב ידיים נגד האויב הערבי, ממש כמו אז בתש""ח, כשבזמן שהתותחים רעמו היו בשמאל מי שהעדיפו לירות על אחים כדי לבסס את ההגמוניה שלהם – אותה הפקודה השחורה והארורה שנתן יצחק רבין להטביע את אלטלנה, לאבד מצבורי נשק חיוניים גם במחיר פגיעה במאמץ המלחמה המשותף, רק כדי לשמור על ההגמוניה ועל השלטון. כמו אז גם עתה יש מי שמעדיפים חבירה לאויב ופגיעה במאמץ הלאומי המשותף רק כדי לשמור את ההגמוניה, את השלטון ואת הכיסא. אחיי היהודים, הם ימשיכו לזרוק בוץ, להסית, לקרוא לנו נחותים, וירוסים. למי אתם קוראים נחותים, למאות אלפי יהודים ציונים, מאמינים, אחים ולוחמים? במי אתם נלחמים? תראו איך שוב ילדות בנות 14 מובלות אזוקות למעצר רק כי ביקשו לממש את זכותן הדמוקרטית ולמחות על מותו של נער יהודי צעיר; תראו איך 25,000 מתיישבים חלוצים וגיבורים, סולתה ושמנה של החברה הישראלית, קצינים בכירים בסדיר ובמילואים, מלח הארץ, יעברו את החורף הזה בקור, בלי חשמל לחימום, בלי מים סדירים, כי הם גרים בהתיישבות הצעירה. בה בעת, בה בעת, הממשלה הזו תיתן חשמל באוטוסטרדה לצאצאיו של אל-חוסייני. הם יחוברו לחשמל, והמתיישבים בהתיישבות הצעירה ימשיכו לסבול בקור. אבל אנחנו לא נישבר. גם במלחמת העצמאות הזו אנחנו ננצח, בעזרת השם, עם הרבה אמונה, הרבה אהבה, הרבה נחישות וביחד. ובדיוק כמו מנחם בגין אז, שצעק בכל השפות שהכיר רגע לפני שקפץ אל המים: ""לא למלחמת אחים"", כמו בגין שהעדיף אז את האחריות הלאומית על פני פוליטיקה קטנה, גם אנחנו, המחנה הלאומי – אנחנו, שאנחנו הרוב בעם – ניקח אחריות ובעזרת השם ננצח, אבל ביחד. אסור לנו לתת להם מתנה ולריב בינינו. אסור לנו לתקוף ולהוציא מהמחנה כל מי שחושב מעט אחרת. כולנו אחים, כולנו שותפים לדרך – דרך שהיא הרבה הרבה יותר גדולה מוויכוחים וחילוקי דעות בינינו. וגם היום, כמו אז, כמו בגין שהפך מפליט שקפץ אל המים מאלטלנה הבוערת לראש ממשלה ולמנהיג שהעביר את השלטון אל המחנה הלאומי, כך גם אנחנו ננשוך שפתיים, נעבוד קשה ונחזור בעזרת השם להנהיג את מדינת ישראל, בכוח הזכות, בכוח האהבה ובכוח האמונה – אמונה בקדוש ברוך הוא, בעם ישראל ובצדקת דרכה ומוסריותה של הציונות. ואני, לסיום, אדוני היושב-ראש, מבקש להעביר מסר לעבאס המנומס שמסתובב כאן כמו טווס. אני רוצה לצטט לו את דבריו של שמעון החשמונאי בתשובתו לשליחו של אנטיוכוס השביעי: ""לא ארץ נוכרייה לקחנו ולא ברכוש זרים משלנו, כי אם נחלת אבותינו, אשר בידי אויבינו בעת מן העיתים בלא משפט נכבשה, ואנחנו, כאשר הייתה לנו העת, השיבונו את נחלת אבותינו"". לא משנה, מנסור, כמה נפתלים בנטים ישתחוו עפר לרגליך, את קומתו של העם היהודי השב לארצו לא תשפיל – –",10,
1722355,2021-11-10,התיישבות,"לא, אבל הוא צודק. יש פתרון מצוין להפסיק את הסבל של הערבים פה בארץ: שילכו מפה - - -",1,
1723576,2021-11-15,התיישבות,"מנסה – יפה, אז הסבירו לנו שלא צריך ושאי-אפשר ושיותר טוב לערוך מחדש. אני רוצה רגע לדבר על המהות, כי אני שומע על איזה פייק משבר, כן. שקד לא בארץ, אז אנשיה מתדרכים שהם לא מסכימים והם לא ייתנו. וכשאני מסתכל על התיקונים, יש בערך חמישה הבדלים בין הנוסח שעבר בקריאה הטרומית – שגם הוא נוסח רע – לבין הנוסח שרוצים להעביר עכשיו בקריאה ראשונה. המרצע יוצא מן השק בצורה הכי הכי גלויה שיכולה להיות, והשקר שבאמצעותו – ואולי, אדוני השר, טוב שתקשיב – מנסים להציג את החוק הזה כחוק שמקדם הסדרה. מה אומר ווליד טאהא? אם אנחנו נאפשר לתאי שטח שהוגשו לגביהם תוכניות להתחבר לחשמל אז יהיה תמריץ לכולם: יאללה בואו נגיש תוכניות. ואז פתאום אתה רואה, מאוסף של תיקונים, שמדובר בישראבלוף – ושאלתי את ווליד טאהא איך אומרים בערבית ""ישראבלוף"", אז הוא אמר לי: אומרים ""ישראבלוף"" – שהמטרה שלו היא הכי הפוכה מלקדם הסדרה ותכנון בחברה הערבית. החוק הזה, אם יעבור כמו שרוצה אותו ווליד טאהא, ייצר מצב שבו רשויות מקומיות או יזמים יגישו תוכניות פיקטיביות – אגב, כשאמרתי את זה אנשי המקצוע במינהל התכנון חייכו וידעו כמה אני צודק – תוכניות שצריכות להתאים צורנית. הרי תנאי הסף לפני שהתוכנית מתקבלת ומוגשת זה בסך הכול תנאים צורניים; מה קנה המידה של המפה וכו', זה צריך להתאים בקונטור לתא השטח של התוכנית הכוללת או הכוללנית. אז יגישו תוכניות פיקטיביות, שלכולם ברור שאין סיכוי בעולם שהן יקודמו איכשהו; על בסיס התוכניות האלה יאפשרו אחר כך לחבר חשמל, וזהו. אתן לכם דוגמה אבסורדית: שאלנו מה קורה אם בסוף התוכנית לא מאושרת או שהיא עוברת הרבה מאוד שינויים כדי להתאים לעקרונות של תכנון ולמציאות נורמלית, ומסתבר שמבנים מסוימים שחוברו לחשמל ונמצאים מחוץ לתוכנית, או הם יושבים על הכביש – אומר ווליד טאהא: לא מבין, אם התוכנית לא אושרה, ודאי שצריך להחזיר לבן אדם את הערבויות שהוא הפקיד. רגע, ומה קורה עם החשמל? נו מה, אתה תלך לנתק חשמל אחרי שכבר חיברת? ופה יוצא המרצע מהשק. אנחנו אמרנו: אין שום בעיה. נתק את החשמל ותחזיר את הערבויות. הרי ברור שאם התוכנית לא אושרה, הוא לא יכול לקבל היתר בנייה. לא יקבל היתר בנייה – לא ישלם אגרות, לא ישלם היטלים, לא ישלם היטל השבחה, תחזיר לו את הערבויות שהוא הפקיד. אבל תנתק את החשמל. אגב, זה המצב הקיים, בחוק שהעביר גדעון סער ב-2014, ועל בסיסו יש מתווה שהוא נתן כשר פנים.",1,
1723579,2021-11-15,התיישבות,"- - לרקה, במובן המטפורי הפוליטי. זה יהיה חוק שהוא יהיה בכייה לדורות, בוסטר אדיר להשתוללות, להשתלטות על שטחים, להקצנה הלאומנית של מי שמרגישים אדוני הארץ. ותראה מה קרה אתמול בבית חולים סורוקה, שלא יספרו לי סיפורי סבתא. זה רק מי שמרגישים אדוני הארץ מחזיקים את הממשלה באזורים רגישים.",1,
1723700,2021-11-15,התיישבות,"טוב, אדוני היושב-ראש, גברתי השרה, חבריי חברי הכנסת, את שי דרומי הציבור הישראלי ברובו מכיר; אותו חוואי שעמד על ממונו ואולי נפשו, נרדף על ידי הפרקליטות, וזכה שנחקק על שמו חוק שהרחיב את ההגנות של ההגנה העצמית בדין הפלילי. אני רוצה להכיר היום לציבור הישראלי את אחיו של שי – אמיר. גם הוא ציוני, חקלאי, שלפני 39 שנה נשלח על ידי מדינת ישראל. בזמנו יהודה זיו היה מנהל החבל חוות שמשון, ליד כפר אוריה – נשלח לשם כדי לשמור על השטח. יש שם לא מעט שבטים בדואיים שמסתובבים מסביב, באזור של מנזר דיר ראפאת. עבר הרבה מאוד תלאות, הבטיחו לו חוזה, נדרש להוכיח יכולת כלכלית של 120,000 דולר. בזמנו, משק בכפר אוריה נמכר ב-30,000 דולר. גר במבנים ישנים, שומר על חיים אקולוגיים, שומר על ממשק רעייה, תורם לסביבה, תורם לשמירת הקרקע, תורם לחקלאות, תורם לכל מה שאפשר לחשוב עליו, תורם לציונות. במשך 39 שנה, אמיר עובר ויה דולורוזה, שמוציאים לו את הנשמה עם כפית בהליכי תכנון, שמתקדמים ולא מתקדמים, וחותמים חוזה ומבטלים חוזה, ומשנים ומזיזים.",10,
1851236,2023-07-24,התיישבות,"מאוד כואב לי, ומאוד אכפת לי מהאחים שלי במחנה שלי, שמרגישים שכבר שנים הקרקע שמוטה להם מתחת לרגליים - -",3,
1851251,2023-07-24,התיישבות,"אני רוצה לנצח את האויבים שלי. אני רוצה לנצח את חיזבאללה ואת נסראללה, אני רוצה לנצח את סינוואר ואת חמאס, אני רוצה לנצח את איראן ואני רוצה לנצח את המחבלים ביהודה ושומרון; אני לא רוצה לנצח אחים שלי. אני גם לא רוצה להיות מנוצח. אני רוצה שנדבר בהוגנות, בכנות, ופה אני בא אל האחים שלי שכן, מפגינים פה עכשיו מחוץ לכנסת. הרי גם אתם מבינים – ואני מדבר עם הרבה וגם מתכתב עם הרבה, ויש לי משפחה וחברים טובים משני הצדדים, וזה יישאר ככה – הרי גם אתם יודעים שהסבירות היא לא כצעקתה גם לשיטתכם. היא לא הייתה כאן לפני 30 שנה, היא לא נמצאת באף מדינה מתוקנת בעולם. יש מספיק עילות שיפוט אחרות שבהן בית המשפט יכול לבקר ממשלה שמתנהגת בצורה לא לגיטימית: חוקיות, שיקולים פסולים, זרים, מידתיות. ואתם חוששים, ואני מבין את החשש מההמשך, בצדק. אבל בסדר, אנחנו מבינים, סבירות אפשר להבין, אבל מה תעשו הלאה? אז אני אומר לכם: זה תלוי בכם. אל תאלצו אותנו להתקדם חד-צדדית. אם אתם שחקני וטו ואתם מפחדים מגורמי הקיצון האנרכיסטים בקצה הכי הכי קיצוני של המחאה שלכם, ואתם לא מוכנים לבוא ולדבר באמת, בכנות, בישרות, בהוגנות – להתווכח, לריב, להתכתש, אבל בסוף לצאת מהחדר עם איזשהו מתווה שלפחות אתם יודעים לחיות איתו - -",8,
1851253,2023-07-24,התיישבות,"הרי אנחנו מחויבים לקדם את התיקון הזה. אנחנו מאמינים שהתיקון הזה קריטי. הוא קריטי ליהדות של המדינה, הוא קריטי לדמוקרטיה. הוא קריטי לאמון הציבור בכל מוסדות הדמוקרטיה במדינת ישראל. הוא קריטי לכלכלה, הוא קריטי לציונות, הוא קריטי להתיישבות, הוא קריטי לביטחון ולמאבק בטרור, ואנחנו מחויבים לו כי הציבור שלנו שלח אותנו לעשות אותו.",10,
1851266,2023-07-24,התיישבות,"ופה אני רוצה לומר עוד משפט אחרון, באמת לאחיי אהוביי, ואני מסתייג מכול וכול מביטויים פוגעניים, מעליבים מבזים ומזלזלים. כן, אני חלוק מאוד על אנשים שלוקחים את הביטחון שלנו כבן ערובה במאבק פוליטי, ועדיין אני יודע שהם מלח הארץ והם ציוניים והם אוהבים את המדינה לא פחות ממני, ומקריבים את מיטב שנותיהם בשירות צבאי ואחר לטובת מדינת ישראל. ואני אומר לכם, אל תקרעו את החבל. יש לי כל כך הרבה חברים אחרי הגירוש מגוש קטיף שהיו בטוחים שהמדינה נחרבה, נגמרה, אין מה לקום בבוקר.",6,
1851268,2023-07-24,התיישבות,"לעקור 10,000 איש מבתיהם, להוציא מתים מקבריהם – זה הרבה הרבה יותר חמור.",1,
1851269,2023-07-24,התיישבות,"ואתה יודע, דודי, אני לא הלכתי עם החליפה, עם התחפושת הזאת, לפני כן. הלכתי עם חליפה בחגים, בשלושת הרגלים. וביום העצמאות הראשון אחרי הגירוש מגוש קטיף הגעתי לבית המדרש בישיבת קדומים בתפילת ליל יום העצמאות עם חליפה ושני דגלים על האוטו, לא אחד. ושאלו אותי – כולם מכירים אותי בלי חליפה – שאלו אותי מה קרה. אמרתי: חבר'ה, אם יש אצלנו כאלה שמתבלבלים וחושבים אולי שזו כבר לא ראשית צמיחת גאולתנו ונפסיק להגיד תפילה לשלום המדינה ונפסיק להגיד הלל ביום העצמאות ולהודות לריבונו של עולם, אז אני בא עם חליפה עכשיו ביום העצמאות, כי זה יום חג של הלל והודאה, ואני שם שני דגלי ישראל מאז על האוטו ועוד שניים גדולים על הבית, כי זה כואב וזה קשה והממשלה עשתה משהו קשה ורע שדרדר את המדינה, אבל השמים לא נפלו והמפעל המשותף שלנו ממשיך. ואני קורא לכם, אל תקרעו את החבל ואל תפרקו את הצבא ואל תפגעו בביטחון ואל תפרקו את הלכידות החברתית, כי הסיפור המשותף של כולנו כאן יותר גדול מכל אחד ואחת מאיתנו, יותר גדול מכל מחלוקת על סבירות או על דברים אחרים. יש לנו עם אחד, מדינה אחת, ארץ אחת, צבא אחד, ואנחנו צריכים להמשיך ביחד. בואו נדבר באופן כן ואמיתי ונתקדם ביחד. תודה רבה.",9,
1600479,2018-11-19,התיישבות,"אדוני היושב-ראש, חבריי השרים, חברי הכנסת, ישבתי כאן עכשיו שעתיים והקשבתי לכמה מן הדברים. אני רוצה להתייחס לכמה נקודות. ראשית, שמעתי כאן לא מעט דוברים, בעיקר מן הרשימה המשותפת, גם ממרצ, שדיברו על העובדה שעיר דוד, המכונה סילוואן, שייכת לפלסטינים.",3,
1600480,2018-11-19,התיישבות,"אז אני רוצה, קודם כול, חבר הכנסת אבו עראר, לומר, בפעם המי יודע כמה: אין, לא היה ולא יהיה דבר כזה שנקרא עם פלסטיני. ממילא שום שטח לא יכול להיות שייך למשהו לא קיים. מה אפשר לעשות?",1,
1600481,2018-11-19,התיישבות,"קשה קצת לייצר זיקה בין מה שהוא קיים – ותכף נדבר על כמה הוא קיים – למה שהוא לא קיים. אין, לא היה ולא יהיה דבר כזה עם פלסטיני. יש ערבים, יש להם הרבה מאוד מדינות מסביב – אחלה, טובות, נהדרות, עם זכויות, רק משום מה יש כאלה שעדיין מתעקשים לגור כאן, תחת הכיבוש הנורא של המדינה היהודית. שמעתי גם שמדובר על אדמות גזולות. אז למי שלא יודע, בעיר דוד כל הבתים, כולם ללא יוצא מן הכלל, נרכשו בכסף מלא כדת וכדין – אני מרשה לעצמי לומר: לצערי, מכיוון שעוד לא בא הרגע שמדינת ישראל תשיב את הגזלה בצורה ממלכתית ומסודרת, ולכן אנחנו נדרשים לגאול אדמות ובתים בכסף מלא. אגב, זה לא פשוט, מכיוון שכיודע יש ברשות הפלסטינית גזר דין מוות על מי שרוכש קרקעות. למרבה הצער, יש פעילות של אותה רשות – שוב, פלסטינית, אבל אין דבר כזה;  איך נקרא לה, חבר הכנסת קיש? מה אתה אומר? אותה רשות שהקימו כאן באוסלו פועלת, לצערי הרב, ומהלכת אימים בצורה לא חוקית ולא חוקתית.",10,
1600483,2018-11-19,התיישבות,"אגב, בניגוד לאותם הסכמים אומללים, גם בירושלים היא מהלכת אימים על מי שמוכר את ביתו. אבל כל הבתים הללו נרכשו כדת וכדין בכסף מלא, עברו לא מעט הליכים משפטיים – הליכי סרק שקריים שאתם וחבריכם ניהלתם. עכשיו אני רוצה לספר סיפור: ביום חמישי היינו כאן עד שעה די מאוחרת כדי לאשר את החוק הזה בוועדת הפנים של הכנסת, וכאן המקום באמת להודות מאוד לחבר הכנסת יואב קיש, יושב-ראש הוועדה, שעבד קשה מאוד כדי שאנחנו נגיע לרגע הזה ונאשר, בעזרת השם, את הצעת החוק. אבל באמצע קרה דבר מוזר: באה חברת הכנסת גרמן וטענה טענת נושא חדש. לא? לא היא, אז יעל כהן-פארן – באה וטענה טענת נושא חדש. אז עברנו מחדר הישיבות של ועדת הפנים לחדר הישיבות של ועדת הכנסת, ואני אמרתי שאני קצת מתקשה להבין איך אפשר לטעון טענת נושא חדש על נושא שהוא בן למעלה מ-3,000 שנה.",8,
1600484,2018-11-19,התיישבות,"הרבה, 1,500 שנה לפני שקם איזה מישהו והמציא את הדת המוסלמית כבר היו היהודים בירושלים. היה בה דוד המלך, שבנה בה את עיר דוד ואת ביתו. ומה שמוציא אתכם מדעתכם בחוק הזה הוא העובדה שהחפירות בעיר דוד מגלות את כל אותם שורשים יהודיים בני אלפי שנים, שפשוט לא ניתנים להכחשה. תעצמו את העיניים, תטמנו את הראש בחול, אבל אם תטמנו את הראש קצת יותר עמוק מהחול ותתקרבו לסלע, תראו את ההוכחות הברורות לנוכחות היהודית, לשייכות היהודית, בנות אלפי השנים של היהודים במקום הזה. אז כאמור, זה לא נושא חדש. אנחנו זוכים היום בבית הנהדר הזה להמשיך מפעל, להמשיך קשר של למעלה מ-3,000 שנה של העם היהודי לבירתו, לירושלים, לעיר הקודש והמקדש. והמפעל הזה, בעזרת השם, יימשך, ויגדל ויתעצם. דיברו פה, חבר הכנסת קיש, כמה אנשים על הפריימריז. נדמה לי שגם יעל – – –",10,
1600485,2018-11-19,התיישבות,"– – – על הפריימריז. אז הלוואי – אבל זה תפקידנו – שבעיר דוד, ובכלל בירושלים המזרחית, יהיו כל כך הרבה יהודים שבאמת יצליחו להשפיע על הפריימריז.",8,
1600486,2018-11-19,התיישבות,"ומשפט אחרון. אני מבקש לחזק את ידי עמותת אלעד, ובראשה דוידל'ה בארי, שכבר עשרות רבות בשנים עמלים במסירות נפש של ממש להחיות את אותן אבנים, את אותם שורשים גדולים של העם היהודי בארצו. אנחנו נהיה כולנו שותפים כאן היום למפעל הזה, נחזק אותם ונתחזק איתם. תודה.",9,
1601900,2018-11-28,התיישבות,"שלום, אדוני סגן השר, אדוני היושב-ראש. רציתי לשאול שאלה נורא נורא פשוטה: האם טופס מקביל קיים גם בהתיישבות היהודית ביהודה ושומרון? תודה.",5,
1766317,2022-03-09,התיישבות,"אדוני היושב-ראש, גברתי השרה, חבריי חברי הכנסת, אני שמח מאוד לעמוד כאן ברגע הזה, אולי הייתי אומר אפילו נרגש, מכיוון שאני חושב שאנחנו עושים עכשיו דבר חשוב מאוד, נכון מאוד וטוב למדינת ישראל כמדינה יהודית ודמוקרטית. לפני בערך חצי שנה הביאה לכאן שרת הפנים חוק רע, חוק האזרחות, הוראת השעה, במתכונתו הקודמת, שהייתה גם אז רע במיעוטו, אבל בממשלה שבסופו של דבר נשענת על אויבינו, על תומכי טרור אנטי-ציונים, וממילא שר הפנים או שרת הפנים, שהחוק במתכונתו הקודמת העניק לו את הסמכות הבלעדית לאשר את הבקשות החריגות לאיחודי משפחות – אותה מכבסת מילים שבסופו של דבר מה שעומד מאחוריה זה זכות שיבה שקטה של ערבים לתחומי ישראל הקטנה – בסיטואציה הפוליטית הנוכחית זה היה חוק רע. שוב, כאשר שר הפנים בממשלה יהודית, לאומית, ציונית, מפעיל שיקול דעת ענייני שבסופו של דבר נשען על האינטרסים של המדינה היהודית, וחזקה עליו שהוא עושה שימוש בשיקול הדעת שהעניק לו החוק במשקל, במידה ובמשורה, במינימום ההכרחי, אז זה היה חוק סביר. אבל כאשר שר פנים לא יכול לקבל החלטות בשיקול דעת ענייני לטובת מדינת ישראל כמדינה יהודית, אלא נתון לסחיטה מתמדת של מנסור עבאס וחבריו – ועכשיו דמיינו, כפי שהסברנו אז, את מנסור עבאס דופק בדלתה של אילת שקד, טוק-טוק-טוק, סטפה של בקשות: אם את זה את לא מאשרת, אנחנו מפילים את הממשלה, ואילת שקד, שקיבלה, לצערי הרב, יחד עם חבריה, החלטה עקרונית להקים את הממשלה הזאת למרות שהיא רעה מאוד לאינטרסים החיוניים של מדינת ישראל, העדיפה את השיקול הפוליטי על פני טובת העניין, הייתה כנראה נכנעת ומעדיפה את שרידותה של הממשלה ואת הקריירה הפוליטית שלה, ולכך לא יכולנו להסכים. לא יכולנו להסכים להעניק את מפתחות זכות השיבה למנסור עבאס, שיכפה על אילת שקד באיומים קואליציוניים להיענות לדרישותיו. לכן הפלנו את החוק הזה. צריך להודות על האמת, היו גם מחברינו מי שמתחו עלינו אז ביקורת. האשימו אותנו שעשינו פוליטיקה על חשבון ביטחונה של מדינת ישראל. טענו שכל המטרה שלנו הייתה להראות כמה הממשלה הזאת רעה, כמה היא לא ציונית, כמה היא לא מסוגלת לעמוד על האינטרסים החיוניים של מדינת ישראל, וכדי להוכיח את הטענה הזאת הסכמנו להמר על ביטחונה ולהפיל חוק חשוב. אמרנו אז, ואני שמח שאנחנו מוכיחים היום, שזה לחלוטין לא המצב. כאמור, הפלנו את החוק ההוא כיוון שהוא היה רע בסיטואציה הנוכחית, והתחייבנו לעשות הכול, ואנחנו מוכיחים עכשיו שהצלחנו, כדי להעביר חוק טוב יותר, שיתאים לממשלה הזאת. בחוק הזה אכן נכנסו ארבע תוספות מאוד מאוד חשובות, שוב, שהן חיוניות לביטחונה של ישראל, לזהותה היהודית ולמאזן הדמוגרפי: ראשית, מכסות – שוב, החשש היה שהמכסות תיפרצנה, מכיוון שמנסור עבאס ידרוש ושרת הפנים תהיה חייבת לתת. החוק הזה קובע עכשיו שאם השרה תרצה לקבוע מכסות, היא תצטרך לבוא אל הכנסת ולעבור תהליך שלם ויש ברירת מחדל. אם לא – הולכים שלוש שנים אחורה ומה שהיה הוא שיהיה. סביר להניח, המצב הגיאופוליטי כאן לא השתנה, מה שהתאים אז יתאים היום, וזה יהיה המינימום ההכרחי; גם הוא לא באמת הכרחי, אבל בסדר. הסיטואציה שנוצרה עם בג""ץ וכו' – המינימום ההכרחי. אז מכסות נכנסו. שקיפות – כן, אחת לרבעון יינתן דוח לשתי ועדות בכנסת בדיוק על מספר הבקשות שהוגשו וכמה אושרו, כך שנוכל לאכוף את נושא המכסות, וחס וחלילה לאף אחד לא יהיה יצר הרע לעבור על הוראות החוק בחדרי-חדרים, מתחת לשולחן, ולפרוץ את שעריה של מדינת ישראל לזכות שיבה שקטה. שלישית, נקבע באופן מפורש שמי שיקבל מעמד זמני ויפר אמונים למדינת ישראל – המעמד הזה יישלל ממנו אוטומטית. שרת הפנים תהיה מחויבת על פי חוק לשלול את המעמד. אני רוצה להמחיש: לפי דוח השב""כ, שנדמה לי פורסם לפני כחודש, ש-40% – נכון, חבר הכנסת רוטמן – 40% מהמעורבים בנגב בפרעות מבצע שומר החומות הם צאצאים של איחוד משפחות – אז אלה מהם שהם אזרחים – מאזרחים לא יהיה אפשר לשלול, אבל כן, הרבה מאוד מהמעורבים בפרעות מבצע שומר החומות מקרב הפזורה שנמצאים כאן מתוקף אותו מעמד זמני – המעמד הזה יישלל והם יחזרו לשטחי הרשות הפלסטינית. זה דבר מאוד משמעותי. אותו הדבר בעכו ובלוד: כל מי שקיבל כאן מעמד מתוקף איחוד משפחות ויפעל נגד מדינת ישראל, יוותר על המעמד. זה תיקון מאוד מאוד חשוב. כמובן, תוספת רביעית חשובה מאוד – אותה פסקת מטרה. צריך להבין, עד היום, למרבה הצער, שלא לומר מבוכה, כאשר באו נציגי מדינת ישראל להצדיק את החוק בפני בג""ץ, אז הם נשענו אך ורק על תכלית ביטחונית, נקרא לה טקטית, זאת אומרת, איום ביטחוני מיידי שנשקף כתוצאה מאותם אנשים שבאים משטחי הרשות הפלסטינית אל תוככי ישראל הקטנה. הטיעון הזה התקשה מאוד לעמוד. כידוע, יותר מפעם אחת החוק הזה צלח את משוכת בג""ץ ממש על הקשקש, על חודו של קול אחד, והטיעון של מתנגדיו היה: בסדר, עם כל הכבוד לצרכים הביטחוניים הטקטיים, תמצאו פתרונות אחרים. אני אומר לכם את האמת, זו לא הייתה תכליתו של החוק הזה, אבל בגלל שלמדינה אין אומץ – אני לא רוצה עכשיו להרחיב; זה קורה הרבה פעמים מול בג""ץ, סוג של איזה ביצה ותרנגולת. לפרקליטות אין אומץ, או לממשלה שאמורה לשלוח את הפרקליטות אין אומץ לומר את האמת בפני בג""ץ, ואז מתקבל פסק דין, והולכים ומצירים את מרחב התמרון של הממשלה בעניינים יהודיים וציוניים. אבל עכשיו החוק קובע באופן מפורש את תכליתו, ואני אקרא לכם את סעיף המטרה, והוא חשוב מאוד: מטרתו של חוק זה היא לקבוע הגבלות על אזרחות וישיבה בישראל של אזרחים או תושבים של מדינות עוינות או של האזור, ובצידו הסדרים חריגים למתן רישיונות ישיבה או היתרי שהייה בישראל – ותשימו טוב לב: והכול בשים לב להיותה של מדינת ישראל מדינה יהודית ודמוקרטית ובאופן שיבטיח את השמירה על אינטרסים החיוניים לביטחון הלאומי של המדינה.",10,
1766319,2022-03-09,התיישבות,"לשמירה על אינטרסים החיוניים לביטחון הלאומי של המדינה. תודה לחבר הכנסת האוזר. תכף נגיע, בשלב התודות, גם אליך. אבל זה משמעותי. מכאן ואילך החוק לא אמור לתת מענה רק עכשיו לאלה שיש חשש ביטחוני קונקרטי ברזולוציה גבוהה, אלא שיקולים של ביטחון לאומי, שיקולים של דמוגרפיה, של מדינה יהודית ודמוקרטית. הדבר הזה קודם כול הוא אמת, וצריך לומר אותו ולא לשקר לבג""ץ, ואני משוכנע שהוא גם יחסן את החוק הזה בצורה הרבה יותר משמעותית. אלה ארבע תוספות מאוד משמעותיות: מכסות, שקיפות, שלילה, ואולי הייתי צריך להתחיל מסעיף המטרה. החוק הזה הרבה יותר טוב ממה שהיה בשנים הקודמות, וכפי שאמרתי, הוא בוודאי מתאים יותר לסיטואציה הפוליטית הנוכחית שבתוכה אנחנו נמצאים. כאן אני כמובן רוצה לומר את התודות: בראש ובראשונה לחברי חבר הכנסת שמחה רוטמן, שלקח על עצמו, בשליחותנו, את המשימה הזאת ועמל עליה חודשים. אני מוכרח להודות שגם אני הרבה פעמים במעלה הדרך לא האמנתי שיש סיכוי. חשבתי שמהתלים בו וכמעט אפילו ריפיתי את ידיו, אבל הוא התמיד בנחישות, במקצועיות, בחוכמה, ביכולת להתנהל פוליטית. שמחה חדש בפוליטיקה, אבל מהר מאוד למד את המגרש, את הכללים, את דרכי העבודה, והוביל את זה. שמחה ואני היינו בהתייעצויות ממש על בסיס יום-יומי, ועבדכם הנאמן – מול יתר ראשי מפלגות האופוזיציה. כמעט כל שבוע, בישיבות הקבועות שלנו ביום שני, הנושא עלה ונתנו סטטוסים. יצרנו מצב של חזית אחידה באופוזיציה. אז תודה לשמחה ותודה לחבריי ותודה לכל שותפיי לאופוזיציה. תודה כמובן לחבר הכנסת רם בן ברק, יושב-ראש ועדת החוץ והביטחון, שיש לי איתו מחלוקות עצומות בהרבה מאוד נושאים, אבל כאן הוא הוביל את זה ביד רמה ובשום שכל, מתוך אחריות כבדה. אני חושב שהוא פשוט הבין שצדקנו בהתנגדות אז. תודה רבה לחבר הכנסת האוזר, שהגיש גם הוא הצעת חוק שמוזגה והיה שותף מלא. גם על צביקה יש לי כידוע כאבי לב גדולים מאוד, על ההחלטות הפוליטיות שהוא קיבל, אבל בעניין הזה הוא פעל נכון. ולחבר הכנסת אבי דיכטר, שגם לו הייתה הצעת חוק שמוזגה והיה פעיל ומעורב בדיונים האלה. כמובן לשרת הפנים אילת שקד, שכידוע אני לא חוסך את שבט ביקורתי ממנה, אבל פה צריך לומר מילה טובה, מודה ועוזב ירוחם. היא אזרה את האומץ לחזור בה מהסיכומים וההתחייבויות שנתנה למרצ ולרע""מ באותו הלילה של החוק הקודם, סיכומים חמורים מאוד. אני כמובן יוצא מנקודת הנחה שגם פה אין איזה סיכומים מתחת לפני השטח שאנחנו לא יודעים עליהם והתחייבויות, חס וחלילה, חמורות כנגד. אבל בהינתן שמה שאנחנו יודעים זה מה שיש באמת, אז היא הבינה את גודל השעה, שיתפה פעולה עם חבר הכנסת רוטמן, וביחד הבאנו את המתווה הזה. אני אומר שוב, הוא מתווה נכון וטוב, הוא לא מושלם, ואנחנו לא נפסיק לחתור לחוק-יסוד: ההגירה, וממילא אחר כך לחוק קבוע ומתוקן, חוק אזרחות, שכמובן יישען על כל אותן התכליות של חוק-יסוד: ההגירה, שנשען גם הוא על חוק-יסוד: הלאום. בתודות דיברתי כמובן על שותפיי באופוזיציה. אני רוצה לומר ליריב לוין, מרכז האופוזיציה, שליווה את זה לכל אורך החודשים ונתן הרבה אמון – אני מוכרח להודות שיריב לא תמיד הסכים, אבל בסוף ידע לגבות ולתת אמון. איך הוא אמר? אתם המובילים של העניין מטעמנו, אז אנחנו עומדים מאחוריכם. בימים האחרונים יואב קיש, ידידנו, שמנהל אותנו פה ביד רמה, גם בכישרון, בשום שכל, במקצועיות, נכנס חזק לעניין ונתן את הגיבוי. בעבודה משותפת, ברוך השם, הבאנו את התוצאה הגדולה הזאת.",10,
1766322,2022-03-09,התיישבות,"צביקה, זה בסדר. אני מבין שאתה לא אוהב את מה שאני אומר עכשיו, ובכל זאת, תן לי בבקשה לסיים. רע""מ ומרצ נדבקו לכיסא ולא מפרקים את הממשלה, ואתם רואים, אפילו על אירוע כזה. אז הם עושים זעקות של כאילו. את המשחקים האלה כולנו הרי מכירים – צועקים, מגישים 50,000 הסתייגויות, צועקים כאן וכו'. בסופו של דבר לא מפרקים את הממשלה. זה אומר שאתם, האגף הימני, יכולים וצריכים לעמוד על שלכם הרבה יותר. זעקנו כאן הרבה על זה שגנץ יכול להשבית את המליאה פה על הפנסיות של החברים שלו ורע""מ על חוק החשמל, ורק אתם מעולם לא הצבתם קו אדום ואמרתם: זה מה שחשוב לנו ועל זה אנחנו מתעקשים. מה היה התירוץ שלכם? נו, מה אנחנו יכולים לעשות? אנחנו בני ערובה בממשלה הזאת וכל דבר שנעשה יביא להפלתה. אז הינה, מוכח עכשיו שאפשר לקדם מהלכים ימניים, ציוניים ולאומיים בכנסת הזאת, ורע""מ ומרצ צועקים – בסדר, אז יצעקו – והשיירה עוברת, ואנחנו כאופוזיציה לאומית וציונית נעמוד כאן במושב הבא ונזכיר לכם את זה ונדרוש מכם: כן, אתם יכולים להקים את אביתר ועוד עשרה כמוהו והממשלה לא תתפרק; ואתם יכולים להסדיר את ההתיישבות הצעירה והממשלה לא תתפרק; ואתם יכולים ליישב את הנגב והגליל והממשלה לא תתפרק; ואתם יכולים לעמוד מול מנסור עבאס ולא למכור לו את הנגב, ובהחלטות הממשלה להתעקש על פרק אכיפה בתוכנית החומש הממשלתית למגזר הבדואי ועוד ועוד ועוד. לעמוד על אינטרסים, וכפי שמוכח עכשיו, לא מרצ ולא רע""מ יפרקו את הקואליציה הזאת. אתם תתחילו לשרת את הציבור שבחר בכם. הוניתם אותו, שיקרתם לו, גנבתם את קולותיו להקים ממשלה רעה – לפחות תנסו עכשיו כן לייצג במשהו את ההבטחות שלכם. וכפי שאמרתי, מוכח היום שאתם יכולים לעשות את זה וזה לא מפיל את הממשלה. תודה רבה. כמובן כמובן, זה סוף מושב, אז פגרה נעימה לכל החברים, פורים שמח, פסח כשר ושמח גם בבסיסי צה""ל, יום הזיכרון, יום העצמאות. ניפגש כאן בכוחות מחודשים, בעזרת השם בממשלה אחרת, אם אתם תתעשתו והשכל הישר יגבר. תודה.",10,
1767533,2022-03-09,התיישבות,"אדוני היושב-ראש, גברתי השרה, חבריי חברי הכנסת, אני שמח מאוד לעמוד כאן ברגע הזה, אולי הייתי אומר אפילו נרגש, מכיוון שאני חושב שאנחנו עושים עכשיו דבר חשוב מאוד, נכון מאוד וטוב למדינת ישראל כמדינה יהודית ודמוקרטית. לפני בערך חצי שנה הביאה לכאן שרת הפנים חוק רע, חוק האזרחות, הוראת השעה, במתכונתו הקודמת, שהייתה גם אז רע במיעוטו, אבל בממשלה שבסופו של דבר נשענת על אויבינו, על תומכי טרור אנטי-ציוניים, וממילא שר הפנים או שרת הפנים, שהחוק במתכונתו הקודמת העניק לו את הסמכות הבלעדית לאשר את הבקשות החריגות לאיחודי משפחות – אותה מכבסת מילים שבסופו של דבר מה שעומד מאחוריה זה זכות שיבה שקטה של ערבים לתחומי ישראל הקטנה – בסיטואציה הפוליטית הנוכחית זה היה חוק רע. שוב, כאשר שר הפנים בממשלה יהודית, לאומית, ציונית מפעיל שיקול דעת ענייני שבסופו של דבר נשען על האינטרסים של המדינה היהודית, וחזקה עליו שהוא עושה שימוש בשיקול הדעת שהעניק לו החוק במשקל, במידה ובמשורה, במינימום ההכרחי, אז זה היה חוק סביר. אבל כאשר שר פנים לא יכול לקבל החלטות בשיקול דעת ענייני לטובת מדינת ישראל כמדינה יהודית, אלא נתון לסחיטה מתמדת של מנסור עבאס וחבריו – ועכשיו דמיינו, כפי שהסברנו אז, את מנסור עבאס דופק בדלתה של אילת שקד, טוק-טוק-טוק, סטפה של בקשות: אם את זה את לא מאשרת, אנחנו מפילים את הממשלה, ואילת שקד, שקיבלה לצערי הרב, יחד עם חבריה, החלטה עקרונית להקים את הממשלה הזאת למרות שהיא רעה מאוד לאינטרסים החיוניים של מדינת ישראל, העדיפה את השיקול הפוליטי על פני טובת העניין, הייתה כנראה נכנעת ומעדיפה את שרידותה של הממשלה ואת הקריירה הפוליטית שלה, ולכך לא יכולנו להסכים. לא יכולנו להסכים להעניק את מפתחות זכות השיבה למנסור עבאס, שיכפה על אילת שקד באיומים קואליציוניים להיענות לדרישותיו. לכן הפלנו את החוק הזה. צריך להודות על האמת, היו גם מחברינו מי שמתחו עלינו אז ביקורת. האשימו אותנו שעשינו פוליטיקה על חשבון ביטחונה של מדינת ישראל. טענו שכל המטרה שלנו הייתה להראות כמה הממשלה הזאת רעה, כמה היא לא ציונית, כמה היא לא מסוגלת לעמוד על האינטרסים החיוניים של מדינת ישראל, וכדי להוכיח את הטענה הזאת הסכמנו להמר על ביטחונה ולהפיל חוק חשוב. אמרנו אז, ואני שמח שאנחנו מוכיחים היום, שזה לחלוטין לא המצב. כאמור, הפלנו את החוק ההוא כיוון שהוא היה רע בסיטואציה הנוכחית, והתחייבנו לעשות הכול, ואנחנו מוכיחים עכשיו שהצלחנו, כדי להעביר חוק טוב יותר, שיתאים לממשלה הזאת. בחוק הזה אכן נכנסו ארבע תוספות מאוד מאוד חשובות, שוב, שהן חיוניות לביטחונה של ישראל, לזהותה היהודית ולמאזן הדמוגרפי: ראשית, מכסות – שוב, החשש היה שהמכסות תיפרצנה, מכיוון שמנסור עבאס ידרוש ושרת הפנים תהיה חייבת לתת. החוק הזה קובע עכשיו שאם השרה תרצה לקבוע מכסות היא תצטרך לבוא אל הכנסת ולעבור תהליך שלם ויש ברירת מחדל. אם לא – הולכים שלוש שנים אחורה ומה שהיה הוא שיהיה. סביר להניח, המצב הגיאופוליטי כאן לא השתנה, מה שהתאים אז יתאים היום, וזה יהיה המינימום ההכרחי – גם הוא לא באמת הכרחי, אבל בסדר. הסיטואציה שנוצרה עם בג""ץ וכו' – המינימום ההכרחי. אז מכסות נכנסו. שקיפות – כן, אחת לרבעון יינתן דוח לשתי ועדות בכנסת בדיוק על מספר הבקשות שהוגשו וכמה אושרו, כך שנוכל לאכוף את נושא המכסות, וחס וחלילה לאף אחד לא יהיה יצר הרע לעבור על הוראות החוק בחדרי-חדרים, מתחת לשולחן, ולפרוץ את שעריה של מדינת ישראל לזכות שיבה שקטה. שלישית, נקבע באופן מפורש שמי שיקבל מעמד זמני ויפר אמונים למדינת ישראל – המעמד הזה יישלל ממנו אוטומטית. שרת הפנים תהיה מחויבת על פי חוק לשלול את המעמד. אני רוצה להמחיש: לפי דוח השב""כ, שנדמה לי פורסם לפני כחודש, ש-40% – נכון, חבר הכנסת רוטמן – 40% מהמעורבים בנגב בפרעות מבצע שומר החומות, הם צאצאים של איחוד משפחות – אז אלה מהם שהם אזרחים – אזרחים אי-אפשר יהיה לשלול; אבל כן, הרבה מאוד מהמעורבים בפרעות מבצע שומר החומות מקרב הפזורה שנמצאים כאן מתוקף אותו מעמד זמני – המעמד הזה יישלל והם יחזרו לשטחי הרשות הפלסטינית. זה דבר מאוד משמעותי. אותו הדבר בעכו ובלוד, כל מי שקיבל כאן מעמד מתוקף איחוד משפחות ויפעל נגד מדינת ישראל, יוותר על המעמד. זה תיקון מאוד מאוד חשוב. כמובן, תוספת רביעית חשובה מאוד, אותה פסקת מטרה. צריך להבין, עד היום, למרבה הצער, ושלא לומר מבוכה, כאשר באו נציגי מדינת ישראל להצדיק את החוק בפני בג""ץ, אז הם נשענו אך ורק על תכלית ביטחונית, נקרא לה טקטית. זאת אומרת, איום ביטחוני מיידי שנשקף כתוצאה מאותם אנשים שבאים משטחי הרשות הפלסטינית אל תוככי ישראל הקטנה. הטיעון הזה התקשה מאוד לעמוד. כידוע, יותר מפעם אחת החוק הזה צלח את משוכת בג""ץ ממש על הקשקש, על חודו של קול אחד, כשהטיעון של מתנגדיו היה: בסדר, עם כל הכבוד לצרכים הביטחוניים הטקטיים, תמצאו פתרונות אחרים. אני אומר לכם את האמת, אף זו לא הייתה תכליתו של החוק הזה, אבל בגלל שלמדינה אין אומץ – אני לא רוצה עכשיו להרחיב – זה קורה הרבה פעמים מול בג""ץ, סוג של איזה ביצה ותרנגולת. לפרקליטות אין אומץ, או לממשלה שאמורה לשלוח את הפרקליטות אין אומץ לומר את האמת בפני בג""ץ, ואז מתקבל פסק דין, והולכים ומצירים את מרחב התמרון של הממשלה בעניינים יהודיים וציוניים. אבל עכשיו החוק קובע באופן מפורש את תכליתו, ואני אקרא לכם את סעיף המטרה, והוא חשוב מאוד: מטרתו של חוק זה היא לקבוע הגבלות על אזרחות וישיבה בישראל של אזרחים או תושבים של מדינות עוינות או של האזור, ובצידו הסדרים חריגים למתן רישיונות ישיבה או היתרי שהייה בישראל – ותשימו טוב לב: והכול בשים לב להיותה של מדינת ישראל מדינה יהודית ודמוקרטית ובאופן שיבטיח את השמירה על אינטרסים החיוניים לביטחון הלאומי של המדינה.",10,
1770890,2022-05-16,התיישבות,"אימאן ח'טיב יאסין מעלה פוסט ביום הנכבה עם זכות השיבה. ראית את זה? עם התמונה של השיבה – זה רק אזרחי לחלוטין. מתפרסם אתמול שיש איזו הנחיית יועץ משפטי חדשה לממשלה – יועצת משפטית חדשה שמוציאה הנחיה חדשה. אגב, צריך לדון אותה לכף זכות, המסמך הזה גובש עוד בתקופתו של מנדלבליט, ואני דרשתי לקבל אותו, והסתירו, והסתירו, והסתירו. במרץ, ב-20 למרץ למניינם, נדמה לי, פורסמה ההנחיה – ועדיין, תשים לב: היועץ הוציא את ההנחיה ב-20 במרץ, ורק ב-10 לחודש הזה סיגל מורן, מנכ""לית משרדו של אדוני, מוציאה הנחיה ליאיר מעיין, יושב-ראש הרשות להסדרת ההתיישבות הבדואית בנגב, שצריך לפעול על פי ההנחיה. אבל זה לא פוליטי.",5,
1770897,2022-05-16,התיישבות,"בעצם יש כאן סוג של אישור. חבר'ה, לכו תבנו עד 70 מטר בנייה חדשה – – –",8,
1773086,2022-05-23,התיישבות,"אדוני היושב-ראש, גברתי השרה, חבריי חברי הכנסת, כמה עזות מצח צריכים אנשים שהקימו ממשלה לא ציונית, שלא מסוגלת להעביר חקיקה ציונית משום סוג שהוא, לא מסוגלת להעביר ברוב קואליציוני פשוט, כפי שמתנהל משטר פוליטי קואליציוני כמו שלנו, שום חקיקה לטובת חיילי ולוחמי צה""ל; מי שהקימו ממשלה עם מי שתומכים במי שהורגים בחיילינו; מי שהקימו ממשלה עם מי שתומכים בהעמדת לוחמינו לדין בבית הדין הבין-לאומי בהאג בעוון פשעי מלחמה, לא פחות; מי שפוגעים בחיילינו יום-יום, שעה-שעה, ברוח הגבית שהם מעניקים לטרור ובקשירת ידי הלוחמים בחוסר הגיבוי – כמה עזות מצח צריכה חבורה כזאת כדי לייצר קמפיין ציני על גבם של החיילים, כדי לתקוף את האופוזיציה, שלא מוכנה להיות על תקן ממלא מקום איפה שרשת הביטחון שלכם עם אחמד טיבי ואיימן עודה ושחאדה ואחרים – שלא מוכנים להעניק את רשת הביטחון. כמה חוצפה, כמה צביעות, ואתם יודעים מה, כמה זלזול בציבור. הציבור לא טיפש. אנחנו, בשונה מכם, אגב, בשמאל העמוק, לא צריכים להוכיח לאף אחד את אהבתנו ותמיכתנו הבלתי-מסויגת בלוחמים. אנחנו אלה שרוצים לתת להם לנצח, אנחנו אלה שרוצים להעניק להם גיבוי ולא לזרוק אותם בידי משפטנים, אנחנו אלה שאוחזים היום את הציונות שאתם מכרתם לתומכי הטרור ושבשמה לוחמים חיילי צה""ל ומגינים על מדינת ישראל היהודית העצמאית והריבונית. אל תטיפו לנו מוסר. עומד כאן עכשיו שר הביטחון באיזה ארשת פנים רצינית, עושה מעשה זמרי ומבקש שכר כפינחס – אני לא רוצה להכניס את צה""ל לפוליטיקה ולא לעשות ספינים פוליטיים – ועושה ספין פוליטי, זורק איזה 75%, כאילו אנחנו מנהלים איזה סחר-מכר בבסטה בשוק. אף אחד לא קונה את זה. שוב, אתם אלה שצריכים אולי להוכיח בדרכים מלאכותיות וצבועות את תמיכתכם ואהדתכם ללוחמי צה""ל, ממש לא האגף הלאומי, הציוני, הפטריוט, הנחוש, שעומד מאחורי הלוחמים האלה 365 ימים בשנה, יום-יום, שעה-שעה. אבל אני באמת לא רוצה לדבר על הספינים של יאיר לפיד וגנץ וליברמן, אנשים ציניים שדמגוגיה היא כל מה שנשאר לפוליטיקה שלהם; אנשים בלי מילה, בלי ערך, בלי אידיאל, באמת בלי שום ערך לאף מילה, אנשים שעושים הפוך לחלוטין מכל מה שהם אמרו אי פעם בעבר, ואני לא רוצה למנות עכשיו רשימת מכולת ארוכה. אני רוצה לדבר למי שהיו פעם חבריי, אפילו חבריי הטובים, גדעון, ניר, זאב, אילת, יועז, אביר. מה אתם מחפשים בממשלה הזאת, לכל הרוחות? ממשלה שמוכח עכשיו – עומד כאן שר הביטחון, מודה ומתוודה ואומר: אין לי רוב להעביר חקיקה לטובת חיילי צה""ל, אני חייב את האופוזיציה. הרי גם אתם יודעים שהממשלה הזו סיימה את דרכה. הבטחתם שינוי, איחוי וריפוי – היום זאת ממשלת תקיעת האצבע בעין. הרי כל אחד מבין שכל השאלה זה מי יפיל את הממשלה ולכן מי יהיה ראש הממשלה בממשלת המעבר. אז עומדים לפיד וגנץ היום ומכריזים שחומש תפונה כי מה שלא חוקי לא יהיה. את ח'אן אל-אחמר הם קצת שוכחים. החוק שם הלך לאיבוד, הלך לישון. שמים לכם אצבע בעין. ונפתלי בנט מפרסם הבוקר ציוץ, כאילו הוא איזה אתר חדשות, על חיילי צה""ל שביצעו מעצרים היום. הוא רוצה לתקוע אצבע בעין לרע""מ כדי שהם יפרשו והוא יישאר ראש ממשלה. ועכשיו ליברמן עם איזה ספין, שהוא הולך לקצץ מיליארדים מהלחם והחלב של מוסדות החינוך, הרשתות של הציבור החרדי, גם כן לשים לכם אצבע בעין. זאת הממשלה. מה אתם מחפשים בה? צאו ממנה רגע לפני שיוציאו לכם את העיניים. אל תוציאו לאחרים ושלא יוציאו לכם, ובעיקר אל תוציאו לעם ישראל, למדינת ישראל, לציונות, ליהדות, את העיניים. הלכתם למהלך, יכול להיות שעשיתם אותו מכוונות טובות, היו לכם אין-ספור ציפיות ממנו. אין לכם פרטנרים. תראו לאן הולכתם את המדינה בביטחון, בכלכלה, בחברה, בזהות היהודית, בהרמת הראש של האויב שנמצא בתוכנו ומחוצה לנו. לא מאוחר להבין את הטעות, לחזור הביתה למחנה הלאומי, להקים יחד ממשלה יהודית, ציונית, לאומית, טובה לישראל, שתתמוך בחיילים באמת, שתגבה אותם באמת, שתילחם בטרור, שתיתן להם כלים, שתיתן להם גיבוי, שתיתן להם גם מלגות.",10,
1773088,2022-05-23,התיישבות,"עזבו את הממשלה הרעה הזו עם השמאל הקיצוני, עם אויבי ישראל של התנועה האסלאמית ועכשיו של טיבי וחבריו. עזבו אותם ובואו חזרה הביתה. זה מה שרוצים הלוחמים, זה מה שרוצה הרוב הבריא והציוני בעם ישראל. תודה.",10,
1773558,2022-05-25,התיישבות,"יש איזה אחד כזה, מתן כהנא, אני כבר באמת לא מתייחס לאף מילה שלו, אבל גם הוא צייץ בטוויטר ב-23 בפברואר 2020 למניינם: ""אפקט בנט"" – אתם זוכרים, כשבנט היה שר ביטחון, אז הייתה תמונה של דחפור של צה""ל שמושך גופה ולא נותן למחבלים לקחת אותה – ""גופות מחבלים לא יחזרו עד השבת הבנים. אנשי חמאס שנשלחו לאסוף את הגופות נענו בירי לברכיים. כך מתנהלים מול ארגון טרור"". זה כנראה היה לפני שמתן כהנא התחיל לגלות הבנה לנרטיב של הנכבה של הערבים ולראות גאולה בממשלה שנשענת על אויבי ישראל, תומכי הטרור. היו ימים, מה שנקרא. אביגדור ליברמן. אביגדור ליברמן כתב ב-8 בפברואר 2016 למניינם: ""ראש הממשלה חזק בדיבורים ואפס במעשים, אפס במלחמה בטרור. הכוונה להחזיר את גופות המחבלים לפלסטינים אומרת שראש הממשלה נכנע לדרישות הח""כים הערבים"". שמעתם? הח""כים הערבים: זועבי, מראענה, האחים המוסלמים והרשימה המשותפת – כן, טיבי ועודה וכל ""אוהבי"" ישראל האלה, תומכי טרור אנטי-ציונים, שמנשימים היום בהנשמה מלאכותית את הקואליציה הזו, מעניקים לה רשת ביטחון. להם אתם הולכים עכשיו להיכנע, אם חלילה תפילו את החוק הזה. והינה, שרת פנים אילת שקד העבירה אתמול מאות מיליונים במזומן לרשויות הערביות, שיגיעו גם לטרור ולפשיעה, והיא יודעת את זה. היא הקימה צוות כדי לטפל בזה, ועכשיו גרסה ככה במגרסת פתיתים, אפילו לא במגרסה של פסים, את המלצות הצוות הזה. וגם היא תעודד טרור עכשיו, אליבא דבנט, אליבא דשותף שהיא הולכת אחריו. כך כותבת אילת שקד באוקטובר 2017: ""בשבוע הבא אפיץ תזכיר חוק"" – היא לא כתבה ""בעזרת השם"", ואולי בגלל זה זה לא קרה – ""תיקון לחוק המאבק בטרור שמאפשר החזקת גופות לצורכי משא ומתן. עמדת היועץ המשפטי הייתה שאין צורך בתיקון החקיקה. אולם לאור פסיקת בג""ץ נתקן את החוק. ממשלת ישראל לא תחזיר גופות מחבלים כל עוד גופות חיילינו ואזרחינו נמצאות בידי האויב"". ויכולתי להמשיך עוד ועוד. אבל מסמר הערב, כן, או מסמר היום הזה זה יאיר לפיד, החליפי, שהגיש בעצמו הצעת חוק כמעט זהה לזו שאני מבקש להציג היום, רק בכנסת העשרים, לא לפני הרבה זמן. אז הוא מנתח פה את פסיקת בג""ץ שהקשתה על החזקת גופות המחבלים וכותב בסוף: ""אז החלטנו להקל על הממשלה. הנחנו היום במזכירות הכנסת הצעת חוק סיעתית"" – הוא תמך בה, ותמך בה מי שמכהן היום כיושב-ראש הכנסת, כן – ""מיקי לוי ואני, המאפשרת לממשלה להחזיק גופות מחבלים לצורך משא ומתן עם ארגוני הטרור. כל מה שהם צריכים לעשות"" – אומר אז לפיד, שהיה באופוזיציה כלפי הקואליציה – ""זה להצביע בעד, ונפתרה הבעיה"". עכשיו, תראו, באמת אין לי ציפיות מאנשים כמו לפיד, מאנשים כמו בנט, האנשים שמקפידים היום באדיקות בממשלה הזו לעשות הפוך מכל מה שהם עשו בעבר או אמרו בעבר. אגב, לא ציטטתי פה כמובן גם את שר הביטחון הנוכחי בני גנץ, שתומך, ובזמנו גם העביר החלטה בקבינט שמונעת השבת גופות מחבלים. ואנחנו, לצערנו, רואים עכשיו שוב ושוב ושוב. הם מחזירים גופות מחבלים, בין שמדובר בערבים אזרחי ישראל ובין שמדובר בערבים תושבי יהודה ושומרון. ושוב המראות האלה של ההסתה והלוויות וגל הטרור המתגבר. אין לי מהם – באמת, מי שעושה הפוך מכל מה שהוא אמר בעבר, באדיקות דתית כמעט של נטורי קרתא, אין לי ממנו ציפיות. כן יש לי ציפיות מהשר חילי טרופר ואחרים, מאנשים שיש להם שכל ישר והוגנות. חייבים לשים את המאבק בטרור – אני מקווה, אלון, שאתה לא הולך אחר כך להתפתל פה על הדוכן ושלא שלחו אותך למשימה הרעה הזאת כדי להשיב על ההצעה הזאת. תמיד שולחים איזה סנג'ר כזה, והוא זה שחייב להתבזות במעמד הלא-נעים הזה. הרי אתה תומך בחוק הזה ויושב-ראש המפלגה שלך תומך בחוק הזה, ואתם עושים פוליטיקה צינית, קטנה, על גבם של אזרחי ישראל. עכשיו תראו, לצערי, אני יודע שתצביעו היום כאיש אחד כנגד חוק המאבק בטרור. לא ייתנו לכם חופש הצבעה מצפוני; לא תצאו מהמליאה בטעות כדי לאפשר לנו, כאופוזיציה, להעביר את החוק. אתם תתגייסו כאיש אחד להפיל את מה שאתם טענתם בעבר שהוא חיוני למלחמה שלנו בטרור. ואני גם יודע למה. יש הרבה סוגים של שמאל. יש שמאל סהרורי, תומך BDS; יש שמאל מוכה עיוורון שמדקלם את הסיסמאות על שתי מדינות כבר 50 שנה למרות שמעולם לא היה פרטנר פלסטיני. יש הרבה סוגים של שמאל, אבל סוג אחד של שמאל כבר אין – אדוני היושב-ראש, לצערי, ואני אומר את זה בכאב ומסיים – אין שמאל ציוני, מכיוון שציונות היא ראייה מפוכחת של המציאות. ציונות היא אמונה בכוחו של העם הזה, אמונה בזכותנו על הארץ הזאת - -",10,
1773562,2022-05-25,התיישבות,"ציונות, תמד זנדברג, היא חיבור השורשים שלנו לעם היהודי. ציונות היא יישוב הארץ הזאת. הציונות היא תוססת, חיה, בועטת ומתפתחת. אנחנו גאים להוביל אותה בתחומים רבים, אבל לצערי, אצלכם היא כבר לא קיימת. אין דבר כזה שמאל ציוני. אתם תצביעו היום נגד המאבק בטרור, נגד אחד מיסודות הציונות, כי השמאל שכח מה זה להיות ציוני – אנחנו לא שכחנו. תודה.",10,
1773573,2022-05-25,התיישבות,"- - באותו אחד מיסודות הציונות. אתם תצביעו נגד, והציבור ישפוט אתכם. וכפי שאמרתי, מהר מאוד תקום כאן ממשלה אחרת, שתיתן לצה""ל ולמערכת הביטחון את הכלים להיאבק בטרור, תשמור על מדינת ישראל ואזרחיה, תכה את אויבנו אפיים ותזרוק אתכם לפח האשפה של ההיסטוריה של עמנו.",10,
1774570,2022-05-30,התיישבות,"ואני אחשוף את זה, חכה. תן לי, תן לי לסבך אותך עם השקרים שלך. אתה הרי שקרן מדופלם. ותן לי לסבך את בנט ולפיד עם השקרים שלהם, ואת אביר, קארה שעומד פה וצועק עליך ואז הולך ומשלם לך טבין ותקילין. ואז בשבוע שעבר, כדי לקנות את האצבעות של טיבי ולפייס את רע""מ, שעשתה פה קמפיין הסתה, שכפי שאמרתי עלה לנו בדמים מרובים, וכדי לרצות את זועבי, רצים להעביר כאן מאות מיליוני שקלים בלי המנגנונים האלה, מתוך ידיעה שזה יזלוג לטרור ולפשיעה, ואגב, גם החברה היהודית וגם החברה הערבית ישלמו על זה מחירים כבדים. ומוכרים את הנגב. אז הייתה החלטת ממשלה להלבין שלושה יישובים לא חוקיים בנגב, והיה לה תנאי שלפחות 70% מתושבי הפזורה במרחב ההסדרה יחתמו שהם מצטרפים להסדר כתנאי להקמת הממשלה. ואז מביאים ביום שני שעבר לוועדת הכספים העברה תקציבית, כדי לבנות את התשתיות ואת המרכזיים הציבוריים, את מבני הציבור ביישוב, עוד הרבה לפני שמישהו התחיל. אז שאלתי: רגע, לא הבנתי. מה? הרי יש תנאי. חתמו כבר כל ה-70% או שאתם בונים את היישוב דה פקטו? והתוצאה כמובן, כפי שהיה במשך הרבה מאוד שנים, שאנחנו נהיה גם עם היישובים המוסדרים וגם עם המשך הפזורה שצובעת לנו את כל המרחב בבנייה לא חוקית שמשתלטת על הקרקעות ומשתלטת עליהן בצורה לאומנית. וגם פה, איך אני יודע? פשוט להקשיב. עבאס, טאהא וטיבי מזכירים לי את ערפאת בזמנו, שנאם נאומי שלום באנגלית ונאומי טרור משולהבים בערבית. תקשיבו מה אומרים וכותבים חברי הכנסת של התנועה האסלאמית ושל המשותפת בערבית. זה לא עניין, גברתי השרה, זה לא עניין של ימין–שמאל, זה בסדר גמור שאנחנו נתווכח בינינו בכמה וכמה סוגיות. זה להיות או לחדול. זה ציונות או לא ציונות. זה האם זאת מדינה יהודית שיהודים יוכלו לחיות בה בבטחה, האם הזהות שלה תישאר זהות יהודית. ושוב, אנחנו היהודים יכולים להתווכח על התוכן שיוצקים אל תוך המונח הזה, מדינה יהודית. אבל הם הרי לא רוצים מדינה יהודית. הם לא רוצים אותנו כאן. והממשלה הזו, שאיבדה את הרוב בציבור ואיבדה את הרוב בכנסת, מוכרת היום את האינטרסים הכי חשובים של מדינת ישראל, כן, לאיימן עודה ולאבו שחאדה ולטיבי ולעופר כסיף ולעאידה תומא סלימאן. ואני אומר לציבור, תראו, תראו איך עאידה תומא סלימאן ברחה בשבוע שעבר לאיזה כנס בבית הנשיא. היא לא ברחה; שילמו לה בתמורה והיא זזה מההצבעה כדי שהקואליציה תוכל להעביר את הצבעותיה. תסתכלו.",1,
1774573,2022-05-30,התיישבות,"הם חפצים בהשמדת הימנים והשמאלנים והדתיים והחרדים והחילונים. חפצים בהשמדת כולנו. והם מחזיקים את הממשלה, והממשלה הזו משלמת להם בביטחון. והיא משלמת להם בכלכלה והיא משלמת להם בקופה הציבורית והיא משלמת להם בנגב ובגליל ובזהות היהודית ובדמוגרפיה. ואגב, היא לא יכולה להעביר אף חקיקת ציונית. היא לא הייתה יכולה להעביר את חוק האזרחות, הביטחוני והדמוגרפי, ונזקקה לאצבעות שלנו. והיא לא הייתה יכולה להעביר את חוק ממדים ללימודים, מכיוון שהיא נשענת על מי ששונאים את חיילינו ותומכים במי שהורג בהם. והיא לא מסוגלת להעביר עכשיו את הארכת תקנות ההגנה לשעת חירום, שמסדירות את המצב המשפטי של הישראלים תושבי יהודה ושומרון, אז היא נזקקת לאצבעות שלנו. ואנחנו, אדוני היושב-ראש, לא נהיה הקביים ולא נהיה ממלאי המקום של טיבי אחרי שהמסחרה שלכם איתו לא הצליחה, אין לכם מה למכור לו, ואז אתם באים אלינו. אנחנו נפיל אתכם. ואנחנו נחשוף לציבור הישראלי את הצביעות של הממשלה הזו, את המסוכנות שלה, את ההפקרות שלה, את חוסר האחריות שלה, את הנכונות שלה למכור את כל מה שחשוב לאינטרסים הקיומיים של המדינה היהודית, כדי להיאחז בקרנות המזבח של הכיסא. ומשפט אחרון, שוב, לאזרחי ישראל: תשימו לב איך חברי הקואליציה הזאת מנסים לשכנע אחד את השני שלא כדאי להם להפיל את הממשלה. מה האיום? מה יקרה אם הממשלה הזאת תיפול? הרי אם אתם כל כך טובים – אני כל פעם מחכה שעה לפני שבת לפוסטים של בנט. האיש חי באיזה סרט; מייצר לעצמו איזו מציאות מדומה כאילו הכול כאן דבש. הדלק לא עולה, המים, החשמל, המזון, שום דבר, הדיור – 16%, לא היה מאז קום המדינה, למיטב ידיעתי; שיעשו לי בדיקה בגלובס, אבל למיטב ידיעתי לא היה קצב עלייה כזה, אולי באינפלציה של שנות השמונים. אז מספרים לנו שזה משבר בין-לאומי. היו כבר משברים בין-לאומיים והיו ממשלות. משבר בין-לאומי זה לא תירוץ למה לא לעשות שום דבר ולתת לאזרחי ישראל להיאנק תחת הנטל. משבר בין-לאומי זה כן סיבה להפשיל שרוולים, לזהות סכנות עתידיות, לגבש תוכניות עבודה ולתת פתרונות.",1,
1774575,2022-05-30,התיישבות,"וגם אתם יודעים שאנחנו הרוב. אתם איבדתם את הרוב בכנסת ובציבור. ואתם מוכרים את כל מה שחשוב למדינה לתומכי הטרור ולאויבינו. אתם תיפלו ונחליף אתכם. בעזרת השם, בקרוב ממש ממשלה יהודית, ציונית ולאומית.",10,
1774577,2022-05-30,התיישבות,"נכון. כשהממשלה לא נשענה עליהם גם אנחנו הצבענו עניינית איתכם. אתה יודע את זה יפה מאוד. מה שהשתנה במושב הזה הוא שאיבדתם את הרוב, ואתם נשענים עליהם ומוכרים להם את המדינה. זה הבדל גדול מאוד.",3,
1433094,2015-10-14,התיישבות,"אנחנו עוברים לנושא הבא על סדר-היום: הסרת החסמים המונעים בנייה במרחב הכפרי, הצעות לסדר-היום מס' 1139, 1141, 1158 ו-1165. ראשון המציעים – חבר הכנסת איתן ברושי. שלוש דקות לרשות אדוני. בבקשה.",10,
1517547,2017-01-17,התיישבות,"תודה רבה, אדוני היושב-ראש. חברי הכנסת, אנחנו, בעזרת השם, חבר הכנסת קיש ואני, עם יתר החותמים מכל סיעות הקואליציה על חוק החלת הריבונות על מעלה-אדומים, נניח את החוק הזה, בעזרת השם, על שולחנה של ועדת השרים לחקיקה כבר בשבוע הקרוב. הנשיא טראמפ מושבע, כידוע, ונכנס לתפקידו ביום שישי. נדמה לי שתהא זו מתנת קבלה ראויה לנשיא החדש אם ועדת השרים תעביר את ההצעה הזאת ביום ראשון ונקדם אותה כאן לחקיקה. אין דבר מתבקש מזה, גם בהינתן מאפייניה של העיר מעלה-אדומים – עיר ואם בישראל, נמצאת בקונסנזוס רחב מאוד בחברה הישראלית, יותר מ-40 שנה, יותר מ-40,000 תושבים. ערכנו במסגרת שדולת ארץ-ישראל סקר לפני כמה חודשים וראינו שהתמיכה הציבורית בהחלת הריבונות על מעלה-אדומים באמת חוצת מחנות וחוצת מפלגות. קרוב ל-80% חושבים שצריך להחיל את הריבונות על מעלה-אדומים כאן ועכשיו, ללא שום תלות בקיומו או בהיעדרו של משא-ומתן מדיני, למרות – ואנחנו לא עשינו הנחות לעצמו, ושאלנו את השאלות הקשות – האפשרות שיהיו לדבר הזה מחירים מדיניים. האמת, שכאשר ערכנו את הסקר לא חשבנו שאנחנו הולכים לקראת מהפך – אופטימי, אני חושב, ומלא תקווה – כפי שאנחנו חווינו עכשיו בארצות-הברית, כך שנראה לי שגם מחיר מדיני אנחנו לא אמורים לשלם על זה. זה הדבר המתבקש בגלל הדמוקרטיה. צריך לזכור: למעלה מ-400,000 אזרחי מדינת ישראל שגרים ביהודה ושומרון הם אזרחים שווי חובות שמשרתים בצבא, עושים מילואים, משלמים מסים, וכמו כולנו כאן, וכמו היושבים ביציע, הולכים אחת לכמה שנים – בין שנתיים לארבע – לקלפי, משלשלים פתק. אבל בשונה ממרבית אזרחי ישראל, שהבחירה שהם בחרו בסופו של יום גם מנהלת את חייהם – אותה הכנסת, אותה ממשלה שהוקמה – אז את אותם 450,000 אזרחים סוג ד', את החיים שלהם מנהלים פקידים, בין שזה במינהל האזרחי, בין שזה במשרד המשפטים, וזה גירעון דמוקרטי, בעיני, בעייתי מאוד מאוד. צריך לחזור למצב שבו הכנסת מנהלת ומקבלת החלטות גם בעבור אותם אזרחים. לפני שבוע, בנאום ארוך שנתתי כאן, שטחתי את השקפת עולמי על הדרך היחידה, לעניות דעתי, לסיומו של הסכסוך שאנחנו מנהלים כאן במשך יותר מ-100 שנות ציונות. אמרתי שאני משוכנע שדווקא כל הרעיונות של השמאל, שמשמרים את התקווה הערבית להקמת מדינה כאן, בארץ-ישראל, הם שינציחו את הסכסוך הזה ויבטיחו שגם הנכדים והנינים שלנו יצטרכו לחיות על חרבם ולנהל אותו. דווקא אם אנחנו נבהיר שלא אמורה להיות תקווה להגדרה לאומית, למימוש שאיפות לאומיות אחרות מעבר לאלו של העם היהודי בארץ-ישראל, דווקא אז ייכון שלום, ייכון דו-קיום ואפשר יהיה לסיים את הסכסוך הזה. והשאלה שנשאלתי – נגעתי בזה ככה בקצרה – היא מה אני עושה עם הערבים ביהודה ושומרון ביום שאחרי. נחשף בפני כולנו אתמול אותו קמפיין של ההפחדה הגדולה על הדמוגרפיה, השד הדמוגרפי הענק הזה, שמאיים להטביע את מדינת ישראל. והשאלה היא שאלה טובה, והבטחתי להתייחס אליה, ואנצל, בעזרת השם, את השש ומשהו דקות שנשארו לי כדי לנסות לומר מה לדעתי קורה ביום שאחרי: אחרי שאנחנו גודעים את התקווה של הערבים להקמת מדינה, למימוש שאיפות לאומיות, אנחנו פותחים בפניהם את שלוש הדלתות שיהושע בן נון פתח: הרוצה להשלים ישלים, הרוצה ללכת ילך, והרוצה להילחם יילחם. מה עושים עם ""הרוצה להשלים""? אותם אלה שיבחרו לוותר על מימוש השאיפות הלאומיות וירצו לחיות כאן כאנשים פרטיים תחת השלטון של המדינה היהודית – כמובן, תוך שהם יכולים ליהנות מכל השפע והקדמה והטוב והיופי שהעם היהודי הביא לארץ-ישראל, כשהפריח אותה משיממונה לפני קרוב ל-100 שנה בראשית ימי הציונות. אז נתחיל רגע במילה אחת על הדמוגרפיה. אנחנו ככה מאוד רגילים להפחיד את עצמנו מהמגמות הדמוגרפיות, אז בואו נשים את הדברים בפרופורציות שלהם. צריך לדעת שבהיבט הדמוגרפי הזמן עובד לטובתנו, נקודה. בכל פרמטר שבוחנים את המגמות הדמוגרפיות מאז הקמת מדינת ישראל ועד היום, הזמן בעניין הזה עובד לטובתנו. הרוב היהודי הוא שהולך וגדל בין הירדן לים – אגב, בלי שאני מתייחס לקו הירוק; הוא בעיני, בהקשר הזה, וירטואלי לחלוטין, בין שהחלנו את הריבונות ובין שלא החלנו את הריבונות. בסוף, בתא השטח הזה: כמה ערבים וכמה יהודים יש.",10,
1517548,2017-01-17,התיישבות,"אז בשנת 1960 ילדה אישה ערבייה בממוצע תשעה ילדים, קצת יותר מתשעה ילדים; ילדו אז הרבה. לעומתה ילדה האישה היהודייה קצת יותר משלושה ילדים – פער של פי-שלושה לטובת האם הערבייה. אחרי קצת פחות מ-50 שנה, בשנת 2009, הילודה אצל הערבים צנחה. זה כמובן תוצאה ידועה של תהליכי עיור והשכלה וחדירה של תרבות מערבית גם אל תוך הערבים משני צדי הקו הירוק. אז בשנת 2009 עמד ממוצע הילודה אצל אישה ערבייה על 3.5 ילדים, אצל האישה היהודייה – 2.9. צמצמנו את הפער משישה ילדים לאישה ל-0.6 לידות לאישה. בואו נדבר במספרים מוחלטים. בשנת 1996 נולדו במדינת ישראל 80,000 תינוקות יהודים אל מול 37,000 תינוקות ערבים – אגב, לא לפני הרבה שנים, בסך הכול 1996 – פער של קצת יותר מפי-שניים לטובת היהודים. והנה, בשנת 2010 נולדו 125,000 ילדים יהודים במדינת ישראל אל מול בסך הכול 40,000 ילדים ערבים – גידול מאוד קטן אצל הערבים, מ-37,000 ל-40,000, אל מול גידול מאוד גדול, מ-80,000 ל-125,000. צמצמנו את הפער. כיום על כל ילד ערבי אחד נולדים שלושה ילדים יהודים בין הירדן לים – עוד פעם, משני צדי הקו הירוק. בואו נוסיף לזה עלייה. באמת, היו לנו גלי עלייה, ובעזרת השם עוד צפויים לנו גלי עלייה גדולים של יהודים מכל מדינות העולם לארץ-ישראל. וגם הגירה שלילית – לא מעט ערבים. אגב, ראיתי לאחרונה איזה סקר שנערך באוניברסיטת ביר-זית שמדבר על זה ש-32% מכלל האוכלוסייה ביהודה ושומרון ו-44% מכלל הצעירים מעוניינים להגר. אנחנו יכולים וצריכים לעזור להם להגר, בין שזה למדינות ערב; אותם אלה שירצו לממש שאיפות לאומיות ולא מוכנים לוותר עליהן, שיחפשו לעצמם – דיברנו על זה בשבוע שעבר כאן – באיזה ""דאעש"" לממש את השאיפות האלה. מי שירצה לאירופה, אירופה משוועת כידוע לידיים עובדות. נעזור להם להגר. השד הדמוגרפי איננו גדול כפי שנוטים לצייר אותו. וכמובן, גם להפך. אם חלילה, חלילה, חלילה, תוקם מדינה ערבית בארץ-ישראל, היא כמובן תפתח את שעריה לרווחה למיליוני פליטים שיבואו ממדינות ערב. דווקא המדינה הפלסטינית היא שתטביע את המאזן הדמוגרפי שבין הירדן לים. ועוד פעם, בואו לא נחיה באשליות שאותם מיליונים שיחזרו לכאן מירדן, או אני לא יודע מאיפה, יישארו רק בתחומי המדינה הפלסטינית שתוקם ביהודה ושומרון. ברור שהם לאט-לאט יעוטו על הגדר. הם צריכים גם לאכול, ואני לא חושב שיהיה להם את זה במדינה שתקום להם אך ורק ביהודה ושומרון. בסופו של יום, אם יש משהו שמאיים על המדינה היהודית הוא דווקא הקמתה מדינה ערבית, שכפי שאמרתי, תביא הנה, אל חלקת הארץ הקטנה הזאת, מיליוני פליטים. ומה בכל זאת עושים? הרי אנחנו רוצים – הציב נכון מזכיר המדינה הפורש ג'ון קרי, לכאורה, משוואה: אם לא הולכים למדינה פלסטינית, אז או שאנחנו מדינה יהודית או שאנחנו מדינה דמוקרטית. אז אני לא מקבל את הדיכוטומיה הזאת, ואני הולך לפתוח עכשיו, ממש על קצה המזלג, שלוש אפשרויות למה עושים עם ערביי יהודה ושומרון ביום שאחרי. אני בכוונה לא מתכונן להכריע בזה; אני רוצה שנדבר על זה, אני רוצה שנתווכח על זה, שיתפתח בעניין הזה שיח בחברה הישראלית. אנחנו יותר מדי שנים מתווכחים בינינו על איזה שטות לא ריאלית, שמעולם לא הייתה ריאלית, שנקראת הקמת מדינה פלסטינית. ולא לחינם זה לא קורה – הרחבנו בזה בנאום הקודם. בואו נתווכח פעם אחת על הפתרון הריאלי, וזה איחודה של ארץ-ישראל, רק מדינה יהודית, ועכשיו בואו נתווכח מה עושים עם הערבים ביום שאחרי. אז אפשרות אחת זה של אוטונומיות קטנות, אזוריות. אגב, מי שיסתכל על המזרח התיכון, אנחנו רואים שכל המדינות המלאכותיות, שסורטטו באיזה קווים גסים של עפרונות מערביים, קורסות כיום. להפך, דווקא הנסיכויות הקטנות שבנויות בהתאם לתרבות ולדמוגרפיה, דווקא הן מצליחות לשרוד.",10,
1517549,2017-01-17,התיישבות,"אה, אנחנו מקבלים בברכה את פניו של ראש עיריית מעלה-אדומים. שלום, אדוני. שמחים שאתה כאן אתנו. מבטיחים לא לשעמם. אם אנחנו נקים ביום שאחרי אוטונומיות ניהוליות קטנות בשכם, בחברון, ברמאללה, בג'נין, בבית-לחם – אגב, מי שמכיר יודע שאין הרבה קשר בין ערביי הערים השונות ביהודה ושומרון; גם הניב הערבי שלהן הוא ניב אחר בכל מקום – אז מצד אחד יש כאן מדינה אחת ריבונית, החלנו את הריבונות על כל השטח – – –",8,
1517552,2017-01-17,התיישבות,"זאת אפשרות אחת – להקים אוטונומיות. הן יצביעו על ניהול החיים השוטף שלהן. מי מהם שירצה, כמו שאמרתי, לממש שאיפות לאומיות, יכול לחפש הרבה מקומות לעשות את זה. אפשרות שנייה זה להעניק להם תושבות, כמו הרוב המוחלט של ערביי מזרח-ירושלים.",5,
1517553,2017-01-17,התיישבות,"לא, רגע. זאת אפשרות שנייה. ואפשרות שלישית, נחמן, מי שמכיר, יודע שאורי אליצור, זיכרונו לברכה, דגל בה – אני לא, הוא דגל בה – גם לתת אזרחות; ומי שהקשיב בפתיחת דברי – אני לא נופל על זה מהכיסא. ברור שכל אחת משלוש התוכניות האלה היא נדבך אחד שצריך להשלים בו עוד הרבה מאוד נדבכים נוספים. בלי קשר: צריך לעודד עלייה של יהודים לארץ-ישראל, צריך לעודד ילודה בעם היהודי בהמון המון דרכים – מה שלצערי הרב, מאיר, עשיתם את ההפך בקדנציה שלכם. כל מיני מושגים מכובסים של לפי כושר השתכרות וכו' – לא. אני רוצה לעודד ילודה בעם היהודי בקצבאות, בהטבות למשפחות ברוכות ילדים. אפשר לטפל. כבר היום המאזן הדמוגרפי לא עובד לרעתנו, ואפשר עוד לטפל בו הרבה מאוד. ממש ייקח לי עוד חצי דקה, אדוני היושב-ראש. האם זה קץ הדמוקרטיה?",8,"The speaker emphasizes the importance of encouraging Jewish settlement and population growth, indicating strong support for the concept of settlement in Israel."
1517555,2017-01-17,התיישבות,"נניח שלא ניתן להם אזרחות – כפי שאני חושב, אגב. אני חושב שצריך להקים להם אוטונומיות ברמה הפרטית. כמובן, מדינה – יש רק מדינה יהודית. האם אנחנו באמת לא מדינה דמוקרטית? אני רוצה לתת שלוש תשובות: ראשית, אנחנו מתנהלים ככה 50 שנה. מי שטוען שהמשמעות הזאת היא לא להיות דמוקרטיה, בעצם טוען שמדינת ישראל איננה דמוקרטיה כבר 50 שנה. זה פשוט קשקוש בלבוש: יש כנסת, יש ממשלה, יש בג""ץ. אנחנו מדינה דמוקרטית. מבחינתי, אם נישאר דמוקרטיה כפי שהיינו ב-50 השנים האחרונות, אני ישן עם זה בשקט נהדר. צריך גם לזכור שאין חלופה אחרת – וזה הרי הוויכוח. הרי מה אמר ג'ון קרי? או שתקימו מדינה פלסטינית או שתצטרכו לבחור בין יהודית לדמוקרטית. אז אני אומר: קודם כול, אין דבר כזה להקים מדינה פלסטינית. זה לא ריאלי, זה מעולם לא היה ריאלי, הם לא מוכנים, אנחנו לא מוכנים, זה קשקוש. אם צודק ג'ון קרי בכך שאנחנו כרגע צריכים לבחור בין יהודית לדמוקרטיה, ברור לי, ההכרעה שלי לפחות היא ברורה: אם אני צריך לבחון לאן אני מטיל את חוסר השלמות של המציאות – המציאות מורכבת, היא לא מושלמת – לאן אני גורר את החיסרון הזה במציאות, ודאי שאני גורר אותו לרכיב הדמוקרטי ולא לרכיב היהודי. זאת מדינה יהודית – זה קודם כול. ודבר אחרון, חברים, דמוקרטיות, מאיר, מכירות מצוין בקיומם של מרחבים שבהם ישנו גירעון דמוקרטי בלי שהן חדלות להיות דמוקרטיות. מעצרים מינהליים, לצורך העניין, זה גירעון דמוקרטי. בעקבות אילוצים מדינות דמוקרטיות נוקטות אותו. אף אחד לא טוען שהן לא דמוקרטיות. ארצות-הברית אחרי ה""Nine Eleven"" התנהגה בצורה מאוד לא דמוקרטית, גם אל מול אזרחיה, בחדירות למיילים וכו', ובוודאי ובוודאי בעיראק ובאפגניסטן. לא שמעתי אף אחד שמאשים את ארצות-הברית שהיא סיימה להיות מדינה דמוקרטית.",1,"The speaker explicitly rejects the establishment of a Palestinian state and emphasizes the primacy of a Jewish state, indicating a strong opposition to the idea of settlement as a means of peace."
1517559,2017-01-17,התיישבות,"יש לי תחושה שלעזור לנו להתמודד עם הדמוגרפיה המפחידה הזאת זה קטן עליו, בטח אל מול יציאת מצרים, קריעת ים-סוף ודברים אחרים. אז אני מציע, חברים, 100 שנה יותר מדי אנחנו מנהלים סכסוך; הגיע הזמן להכריע בו. יש פתרונות לכל הבעיות שההכרעה הזאת מציבה בפנינו. חזק ונתחזק.",8,
1517753,2017-01-18,התיישבות,"אנחנו מודים מאוד לשר התחבורה. אדוני השר, אנחנו רק נשמח שהמהפכה תגיע גם ליהודה ושומרון.",8,
1575435,2018-01-23,התיישבות,"ברגע הזה הרי באמת אין לאף אחד הווה אמינא לשכוח, ולכן לא ברור הציווי המיוחד ""זכור"". זה כמובן מזמין הבנה שמשה רבנו לא מדבר על זיכרון טכני, על איזה משהו יבש שזוכרים אותו בשכל. את זה בוודאי לא צריך לצוות ברגע הזה; כולם זוכרים ואין סיכוי שמישהו ישכח. משה רבנו מדבר על איזה קלוז-אפ, צילום מצב חווייתי, לשמר את התחושה. הוא אומר לעם היוצא ממצרים: תעצרו רגע, תנשמו עמוק עמוק עמוק את התחושה, את ההרגשה של מה זה לצאת לחירות מבית עבדים, ואת הדבר הזה תיקחו איתכם עמוק עמוק עמוק עמוק אל החיים, אל הדורות הבאים קדימה. זה גם עניינו של ליל הסדר – לשמר את החוויה ואת הזיכרון החי, שיש לו השלכות מעשיות רבות. אנחנו חיים במדינה סוערת, עם ויכוחים, ועם מחלוקות, ועם אתגרים, ועם משברים, ולא פעם אנחנו צריכים לחזור אל אותו זיכרון חי, צילומי, בסיסי, חווייתי, כדי להיזכר שאנחנו חיים בתוך חלום. אנחנו לא חיים במציאות; אנחנו חיים בתוך חלום אדיר, חלום שכמובן הופך למציאות של גאולה, של שיבת ציון, של קיבוץ גלויות. יש לנו את המדינה הטובה ביותר בעולם. אין מקום טוב יותר לחיות בו. מכאן השמיים הם הגבול. ציינו היום בכנסת גם את יום השואה הבין-לאומי. אז כשאני מנסה, לעצמי, בתוך כל האפרוריות השוחקת של היום-יום, לחזור לרגע אל הזיכרון בסיסי הזה, וכמובן להודות מכוחו ומתוכו לריבונו של עולם, אני נזכר בסבתי, זיכרונה לברכה, ניצולת שואה, ואני שואל את עצמי: מה היא הייתה חושבת, שם, בכפור הלוהט בטרנסניסטריה, בגטו, בצעדת המוות. האמת היא שרק בסוף ימיה שמענו קצת סיפורים. שנים שלא אבא שלי, שגדל בבית הזה, ולא אנחנו כנכדים; בסוף בסוף התחילה לספר. ואני שואל את עצמי מה היא הייתה חושבת אז, כילדה קטנה שהולכת בקור, בשלג, בצעדות המוות, ברעב, אם מישהו היה אומר לה שבעוד פחות מ-70 שנה יהיה לה נכד שיעמוד על הדוכן הזה ויהיה חבר בכנסת ישראל של המדינה העצמאית והריבונית הזאת שנקראת מדינת ישראל. כשחושבים על – אגב, היא לא זכתה, מן הסתם היא זוכה מלמעלה; למרבה הצער היא נפטרה שנתיים לפני שנכנסתי לכנסת. כשחושבים על הפער הבלתי-נתפס הזה, כל – אני לא רוצה להגיד שטויות, כי אלה דברים חשובים. אנחנו באמת עסוקים ומתווכחים גם על דברים חשובים, ברומו של עולם, אבל זה מקבל פרופורציות. זה מקבל פרופורציות. אני אסיים במילה אחת על החמ""ד. בתוך התהליך האדיר והנפלא, כשאנחנו זוכים לחסדי שמיים גדולים לחיות בתוכו, אני חושב שהתפקיד של החמ""ד זה לקרוא למפעל הזה בשם השם, זה לקרוא לו בשם הנכון, זה לתאר אותו נכון, זה לומר שהתהליך הזה הוא תהליך אלוקי, שהקדוש ברוך הוא מחזיר את שכינתו לציון ברחמים ומקבץ את בניו בחזרה אל ביתו, ואנחנו זוכים לקומם כאן מחדש את ביתנו הלאומי, וכמובן להיות ""ממלכת כהנים וגוי קדוש"", ו""עם זו יצרתי לי, תהילתי יספרו"" ו""אור לגויים"". זאת השליחות שלנו: להרים את הדגל הגדול הזה, לראות את טביעות האצבע של ריבונו של עולם פועלות בתוך המציאות הזאת, מובילות אותה, מכווינות אותה ברחמים גדולים, ולפקוח את העיניים של אחינו, כל בית ישראל, לראות את הדבר הגדול הזה, ומתוכו גם להודות וגם להבין את התפקיד ואת החשיבות ואת הכיוון שאליו אנחנו צריכים לצעוד. ואני מברך את כולנו בחמ""ד שנזכה להרים את הדגלים האלה. ובעזרת השם, מתוך זה, להיות שותפים עם הקדוש ברוך הוא בבניין הגדול והקדוש הזה. תודה.",10,"The speech strongly emphasizes the importance of the Jewish people's historical and national connection to the land, aligning with the pro-settlement stance."
1575457,2018-01-23,התיישבות,טוב מאוד. מובילים בהתיישבות – – –,10,The text strongly supports the settlement in Judea and Samaria as a fulfillment of the historical and national rights of the Jewish people.
1577579,2018-01-29,התיישבות,"תודה רבה, אדוני היושב-ראש. חבריי השרים, חבריי חברי הכנסת, מוצע להרחיב את ההגדרה של ""מוסד להשכלה גבוהה"" כך שכל נציג של מוסד אקדמי יוכל להתמנות למועצה למורשת גוש קטיף. אבקשכם לתמוך בחוק. תודה רבה. לילה טוב.",8,
1580177,2018-02-07,התיישבות,"תודה רבה, גברתי. חברתי היושבת-ראש, אדוני סגן השר, חבריי חברי הכנסת, תראו, אני בדילמה. מצד אחד, אנחנו רגילים למונח השגור על לשוננו בתגובה לאירועים קשים כאלה: תשובה ציונית הולמת, ואומר לך בדמייך חיי, בבניין הארץ ננוחם. יש משהו אמיתי בזה שאם שונאינו ואויבינו הרשעים מבקשים להחליש את אחיזתנו בארץ ישראל באמצעות הטרור, אז הם צריכים להבין שההפך הגמור הוא מה שיקרה, וכל פיגוע כזה, חלילה, לא רק שהוא לא מקרב אותם אל עבר היעדים שהם מבקשים לממש באמצעותו אלא הוא מרחיק אותם, ואנחנו רק מעמיקים שורש ומחזקים את האחיזה שלנו בחבלי המולדת. ולכן, בהקשר הזה ודאי שההסדרה של חוות גלעד היא המינימום שבמינימום שבמינימום. אגב, אני גם לא מתלהב כל כך מהעניין הזה שהתשובה הציונית ההולמת שלנו זה הכרה ביישוב קיים. האמת שהיה צריך לקבל החלטה על הקמת יישוב נוסף. הרי חוות גלעד כבר קיימת; ייתנו לה חותמת, לא ייתנו לה חותמת – אדוני סגן השר יודע מצוין: היא קיימת, חיה, בועטת, וכמוה עוד רבות רבות.",10,
1580179,2018-02-07,התיישבות,"נחמן, אויבינו רוצים להחליש את אחיזתנו גם בגושים וגם מחוץ להם. ובוודאי מחוץ להם, מכיוון שהם יודעים – יש להם עניין לנצח אותנו בחוליה החלשה ביותר, ולכן דווקא שם. אבל רק תן לי רגע להשלים את ההיגד, את המשפט. אז אני אומר: יש כמובן היגיון גדול בלומר: רצחתם לנו יהודי, אנחנו מעמיקים שורש. אבל מצד שני, יש טעם לפגם בעובדה שאנחנו צריכים פיגועים כדי לפתח את ההתיישבות ביהודה ושומרון. ופה, נחמן, אנחנו כמובן חלוקים. אני הקטן מאמין שארץ ישראל כולה שייכת לעם ישראל. אני מאמין בזה בהקשר הערכי, ציוני, יהודי, דתי. אני גם מאמין בזה בהיבט הפרקטי. אני – וגם בזה אתה מכיר את עמדתי – חושב שהפנטזיה, האשליה הזאת, שיש איזושהי היתכנות לדור ביחד, ששתי השאיפות הלאומיות הללו יכולות לדור בכפיפה אחת בשלום, בשקט ובדו-קיום, היא פנטזיה שמעולם לא הייתה ריאלית. המציאות מלמדת שלאורך כל שנות ההיסטוריה אנחנו תמיד היינו נכונים לפשרות. הצד השני תמיד דחה אותן כשהגיע לרגע האמת, מתוכנית החלוקה, עובר באוסלו, קמפ-דייוויד, ואולמרט ומה שאתם לא רוצים. בסופו של דבר אין לדבר הזה שום סיכוי. אז גם ברמה הערכית, האמיתית, המהותית, וגם ברמה הפרקטית, בסוף לא יהיה מנוס מלהחיל את הריבונות הישראלית על מרחבי ארץ ישראל כולם, מלהעמיק את האחיזה והשורש שלנו בכל מרחבי ההתיישבות. וכאן אני אומר, הרב אלי, אתה נכחת בטקס מביש, בעיניי – מחילה, אני לא רוצה חלילה לפגוע – שהיה בשבוע שעבר. ראש הממשלה הגיע בכבודו ובעצמו לחנוך איזה 2.5 ק""מ מצ'וקמקים של כביש עוקף נבי אליאס. תראה לאיזו תחתית הגענו, שאנחנו מתלהבים ועושים כזה כבוד מלכים לראש הממשלה. הרי כבישים כאלה סוללים כל יום כל יום בכל מקום בארץ ישראל. רק ביהודה ושומרון 20 שנה לא סללו כביש, אוכלוסייה של חצי מיליון יהודים, ואני כבר לא מדבר על איזה כמות גדולה של ערבים שנוסעת על הצירים, ואנחנו רואים את התוצאות, לצערנו, מעת לעת. תשתית כבישים תת-רמה, מתחת לכל ביקורת – ביטחונית, בטיחותית, תאורה, צפיפות. אני חושב שאין כבישים בארץ שיש בהם היקף נסועה – – –",10,
1580182,2018-02-07,התיישבות,"– – היקף נסועה כל כך גדול כפי שיש היום. אגב, גם בגושים, איפה נחמן, גם בגושים: סעו עכשיו מפה לגוש עציון, תראו כמה שעות זה לוקח, כביש מצ'וקמק של כמה קילומטרים.",6,
1580187,2018-02-07,התיישבות,"אני חושב שההתנהלות שלנו ביהודה ושומרון היא לא טובה. אני חושב שצריך לבנות לא כתגובה לפיגועים אלא באופן אמיתי, להעמיק שורש. אני חושב שצריך לפתח היום תשתיות של כבישים ופיתוח אזורי תעשייה בצורה שהיא הרבה מעבר.",4,
1512489,2017-01-02,התיישבות,"אני מתחיל מההתחלה. אדוני היושב-ראש, חברי חברי הכנסת, אני חוזר עכשיו ממעלה-אדומים, שם קיימנו את ישיבת הסיעה שלנו, של הבית היהודי, ואני חושב שהוצאנו את הרכבת, הרכבת של חוק החלת הריבונות הישראלית על מעלה-אדומים, מהתחנה, ולהערכתי היא תגיע ליעד הסופי שלה הרבה יותר מהר ממה שאפשר לחשוב. זה מחבר אותי לנושא של הצעת האי-אמון של המחנה הציוני – יואל, אתה שומע, המחנה הציוני, יש דבר כזה: המחדל המדיני של ממשלת ישראל שהוביל להחלטת מועצת הביטחון של האו""ם. אני רוצה לדבר על המחדל המדיני הזה, שהביא את החלטת מועצת הביטחון ועל המחדל המדיני ארוך השנים שמביא עלינו את מערכת הלחצים המאוד-גדולה מצד הקהילה הבין-לאומית להתאבד ולהקים מדינת טרור ערבית בלב-לבה של ארץ-ישראל. המחדל המדיני הזה הוא העובדה שממשלת ישראל, בדגש על ממשלת הימין בראשותו של בנימין נתניהו, מדברת על חזון שתי המדינות כחזון וכביכול משדרת איזה קונסנזוס מעוות, מזויף, שקרי בחברה הישראלית, כאילו יש הסכמה מקצה לקצה שהפתרון לקונפליקט היהודי–הערבי שמתנהל כאן למעלה מ-100 שנות ציוני עובר דרך חלוקת הארץ. אז אדוני היושב-ראש, מה אנחנו רוצים מהעולם? אומר לנו העולם: הרי אם אתם מודים שלשם צריך לחתור, שזה הפתרון הצודק והראוי והמוסרי, אז תפסיקו בבקשה להתעסק בתירוצים של למה כן אבל לא עכשיו, כי ביטחון. אז במשך שנים הערבים מדברים על נרטיב של צדק ושל מוסר ואנחנו מדברים על תירוצים של ביטחון. על תירוצים של ביטחון יש תשובות: אפשר לתת עוד מטוסי F-35  ואפשר להגדיל את חבילת הסיוע ואפשר לממן את החץ ו""שרביט קסמים"" ו""כיפת ברזל"", אפשר לתת תשובות על בעיות ביטחון. זה מה שהביא את החלטת מועצת הביטחון. ביום, אדוני היושב-ראש, חברי חברי הכנסת, שאנחנו נחזור לדבר על צדק ועל מוסר; נדבר על הזכויות ההיסטוריות והדתיות שלנו ביהודה ושומרון; נדבר על אבות האומה שלנו שקבורים במערת המכפלה; נאמר את האמת הפשוטה שזו ארץ שלנו – היינו בה, גדלנו בה, גורשנו ממנה בכוח הזרוע, ובחסדי שמים אדירים אנחנו חוזרים ומתקבצים אליה מארבע קצוות הארץ. ואנחנו מכניסי אורחים גדולים. אנחנו מתנהגים יפה גם למי שנמצא כאן יחד אתנו אף שהוא איננו יהודי והארץ איננה שייכת לו, אבל זו הארץ שלנו ואין ולא תקום מדינה ערבית בלב-לבה של ארץ-ישראל. אין מקום להגדרה לאומית אחרת בין הים לירדן מלבד זו היהודית. האחת היחידה ואין בלתה. העולם הוא בחלקו הגדול דתי, זה כתוב גם בכתבי הדת שלו, הוא יכיר בזה.",10,
1512490,2017-01-02,התיישבות,"חלקים אחרים של העולם יכירו את האמת שיש בזה. העולם מעריך אמת, הוא מעריך צדק, הוא מעריך טיעונים נכונים, הוא שונא תירוצים, ובצדק. יש משפט ידוע: אפשר לעבוד על קצת אנשים הרבה זמן, על הרבה אנשים קצת זמן, אי-אפשר לעבוד על כולם כל הזמן. אי-אפשר לעבוד על כולם כל הזמן. אי-אפשר להגיד שאנחנו רוצים מדינה פלסטינית אבל לא לעשות את זה, ואחר כך להתפלא כשהעולם מעביר החלטות שקוראות לנו לעשות את זה. אז רק אם אנחנו נחזור – ואני מקווה, אגב, שהממשלה הזאת – אמרתי שאני חוזר עכשיו ממעלה-אדומים – –",3,
1512491,2017-01-02,התיישבות,"– – הממשלה הזאת, אדוני היושב-ראש, תתקן את המחדל המדיני הזה. היא תחיל את הריבונות על כל מרחבי יהודה ושומרון, תבהיר לערבים ולעולם שאין ולא תקום מדינה פלסטינית. אתם תראו שהעולם יקבל את זה. תודה.",10,
1515045,2017-01-03,התיישבות,"אדוני היושב-ראש, אדוני השר, חברי חברי הכנסת, אני רוצה לפתוח – ואני קצת אענה לך, אדוני היושב-ראש, על דבריך כאן על הדוכן – יש כנראה דברים שהם כל כך ברורים וכל כך טריוויאליים, ולמרות זאת צריך לומר אותם. צריך לומר אותם מסיבה פשוטה: העולם מתחבר לטיעונים, לנרטיב של צדק, של מוסר, של ערכים. העולם לא מוכן להשתכנע, ובצדק רב, מתירוצים. והעמדה הישראלית שמושמעת בעולם, למרבה הצער, בשנים האחרונות היא עמדה של תירוצים – אמרתי את זה כאן אתמול – למה כן, אבל לא עכשיו. כן מדינה פלסטינית – אומרת מדינת ישראל בעולם: זה הפתרון הרצוי, זה הפתרון הצודק והמוסרי. כך צריך לסיים קונפליקט שמתנהל כאן, בחלקת הארץ הזו בלמעלה מ-100 שנות ציונות. הפתרון לסכסוך היהודי–ערבי הזה עובר דרך חלוקת הארץ, אבל – לא עכשיו, כי אין פרטנר; כי המצב הביטחוני לא מאפשר; כי לא הגענו לסיכום על סידורי ביטחון בבקעת-הירדן. ואז אומר העולם, בצדק: אם אתם אומרים שלשם צריך לחתור, אז חלאס עם התירוצים. ישנו הפתגם הידוע: אפשר לעבוד על קצת אנשים הרבה זמן, ועל הרבה אנשים קצת זמן; אי-אפשר לעבוד על כולם כל הזמן. בואו נסתכל על עצמנו במראה ונאמר את האמת: אנחנו עובדים על כולם כל הזמן.",3,
1515046,2017-01-03,התיישבות,"הרבה זמן. הרבה מדי זמן, חבר הכנסת קיש. והעולם לא קונה את זה. כי לתירוצי ביטחון – אגב, יהיו אמיתיים ככל שיהיו; אני לרגע לא מקל ראש במציאות הביטחונית המורכבת שבתוכה נמצאת מדינת ישראל. אבל לביטחון יש פתרונות. אפשר להגדיל את חבילת הסיוע; אפשר לצייד בעוד כמה מטוסי F-35 מתקדמים, לייצר לחיל האוויר עליונות אווירית, נכון? חבר הכנסת הטייס, יואב קיש, מכיר את זה היטב. אפשר לצייד אותנו בעוד כמה מערכות – ""חץ"", ""שרביט קסמים"", ""כיפת ברזל"". יש פתרונות. שנים, שנים, שנים, שהערבים מדברים על צדק, על מוסר, על היסטוריה, והיהודים מדברים על ביטחון. וזה לא תופס. וזו הסיבה המרכזית ל""קוראלס"" המדיני הבין-לאומי שמדינת ישראל נמצאת בתוכו. אנחנו מזמינים עלינו את הלחץ – אני אומר באמת – כאן בכנסת. אנחנו לא יכולים לבוא בטענות למועצת הביטחון, שקיבלה החלטה שכל גוף נורמלי היה מקבל על רקע העמדה הישראלית שנשמעת במשך הרבה מאוד שנים במסדרונות שונים בעולם. אתם אומרים שאתם רוצים להקים מדינה פלסטינית? אז מה, לכל הרוחות, חבר הכנסת אוחנה, אתם מקימים התנחלויות ותוקעים אצבע בעין לחזון שתי המדינות? צודק. לוגי. הגיוני. ולכן, הגיע הזמן שמדינת ישראל תחזור לדבר בשיח של זכויות, בראש ובראשונה, שמבוססות על התנ""ך – שהעולם מכיר בו; על זכויות היסטוריות. חברים, המשפט הבין-לאומי – ועוד רגע אני מגיע לזכויות משפטיות – מכיר מאוד בזכויות היסטוריות כזכויות משפטיות. בואו לא נשכח שרוב-רובו של המשפט הבין-לאומי התפתח באמצעות כללים מנהגיים; אחר כך הגיעו הכללים ההסכמיים, האמנות.",9,
1515048,2017-01-03,התיישבות,"כללים מנהגיים מבוססים על היסטוריה. לא – מי שמתייחס ליהודה ושומרון כאל שטחים שנתונים בתפיסה לוחמתית, שזה מונח משפטי שלקוח מהמשפט הבין-לאומי, מתכחש לעובדות ההיסטוריות. בוודאי ובוודאי אלפיים שנה לאחור. וכמו שאמרתי, המשפט הבין-לאומי מכיר בהנחות היסוד ההיסטוריות הללו, וההיסטוריה מקנה, על-פי כללי המשפט הבין-לאומי, זכויות משפטיות. אבל למה ללכת אלפיים שנה אחורה? בואו נלך בקושי 100 שנה אחורה. דיברנו על התנ""ך. דיברנו על זה שעם לא יכול להיות כובש בארצו. אבל משפטית, התפיסה שמתייחסת ליהודה ושומרון כאל שטח שנתון שבתפיסה לוחמתית, יש בה כשל משפטי מובנה. היסודות הכי בסיסיים של המונח occupied territory במשפט הבין-לאומי לא קיימים ביהודה ושומרון. הרי לא נטלנו את החזקה בהם מאף גורם שהחזיק בהם כדין. הכיבוש הירדני, שהיה בסך הכול 19 שנה ביהודה ושומרון, לא הוכר, למעט על-ידי שתי מדינות. הליגה הערבית כמעט הדיחה את ירדן מחברות בליגה בגלל הכיבוש הלא-חוקי של מלך ירדן על שטחי יהודה ושומרון. אנחנו לא נטלנו את החזקה בהם מאף ריבון שהוכר על-פי כללי המשפט הבין-לאומי, לכן זה לא יכול להיות שטח כבוש. יתרה מזו, המסמכים הבין-לאומיים האחרונים שנמצאים בתוקף הקצו את השטח הזה כולו לטובת המדינה היהודית, החל מכתב המנדט וסן-רמו. תוכנית החלוקה אחר כך, שלכאורה ניסתה לחלק את השטח הזה, לא קיבלה תוקף משפטי בין-לאומי, מכיוון שהצד השני דחה אותה. אמר כאן אתמול השר בנט – הקביל את זה לדיני החוזים, הצעה וקיבול: הייתה הצעה, לא היה קיבול, ולכן לא נחתם הסכם. אז המסמכים הבין-לאומיים המחייבים משפטית, שקיבלו תוקף משפטי בין-לאומי, שנמצאים עד היום בתוקף, משייכים ומייעדים את כל שטחה של ארץ-ישראל, לפחות זו המערבית – אתה יודע שבכתב המנדט דיברנו גם על החלק המזרחי, שאחר כך נגרע לטובת הממלכה הירדנית. אז מבחינת המשפט הבין-לאומי, שטחי יהודה ושומרון הם חלק מהטריטוריה שמיועדת לעם היהודי – עוד פעם, על-פי המשפט הבין-לאומי, גם בגלל הזכויות התנ""כיות וההיסטוריות, שמוכרות במשפט הבין-לאומי. מה זה indigenes, ילידים? אלו זכויות היסטוריות שהמשפט הבין-לאומי מעניק להן לגיטימציה ותוקף משפטי חוקי. אז אנחנו ילידים בארץ הזאת, וזה מקנה לנו תוקף משפטי. והארץ הזו יועדה לנו על-פי המשפט הבין-לאומי באותן החלטות שעד היום נמצאות בתוקף, ולא בוטלו בתוכנית החלוקה – שלא נכנסה לתוקף. וכמובן, כמו שאמרתי, אי-אפשר לכבוש שטח מגורם שלא הוכר על-ידי המשפט הבין-לאומי, וירדן לא הוכרה. כאשר אנחנו נחזור, אדוני היושב-ראש, לשיח הזה, נהיה קודם כול במקום אחר בכלל; נגיע לשלב הדיון הפרקטי של השאלה מה עושים עם החתי והיבוסי – ועוד רגע אני אתייחס לזה ממש בקצרה; אני לא אעכב אתכם הרבה זמן, בלי נדר – אבל נגיע לשיח הזה ממקום אחר בכלל, עם תוקף מוסרי, עם עמדה לגיטימית. היום יש ויכוח בין שני צדדים שאחד מהם הוא לא לגיטימי – אנחנו השודדים, הכובשים, הלא-לגיטימיים בשטח, אל מול האוכלוסייה המוגנת, של התושבים המוגנים, שזכאים להכרה ולהגנה במשפט הבין-לאומי. זה קרב לא הגון, אבל זה קרב שנשען בעיקר על שקר. ורק כאשר מדינת ישראל תחזור ותדבר על זכותה התנ""כית, וההיסטורית, והמשפטית, אף אחד לא יוכל להאשים אותנו לא בכיבוש, לא בפשעי מלחמה – מקסימום בטיפשות. אתם טיפשים. יש לכם מצב מורכב, ואתם, הימין, מציעים דו-לאומית. אבל טיפשות זו עדיין לא עבירה פלילית, אי-אפשר להגיע אתה להאג, ולכאורה, גם לא אמורים לקבל החלטות במועצת הביטחון על טיפשות. עכשיו אני גם אסביר למה זה הדבר האחרון שאפשר להגדיר אותו כטיפשות – ושאלת מה עושים עם הערבים שחיים כאן. תראה, חיליק, חברי היקר: אחת הבעיות, אני חושב, שלנו היא שאנחנו מרגישים צורך להמציא את הגלגל בכל פעם מחדש. אנחנו חכמים, אנחנו נבונים, אנחנו דעתנים. יצרנו כאן מפעל מחודש ב-68 שנה, בחסדי שמים, בסייעתא דשמיא גדולה מאוד. אבל אתם יודעים, לא תמיד צריך להמציא את הגלגל מחדש. מותר לנו קצת להסתכל אחורה, ללמוד מההיסטוריה, להפיק לקחים, ולפעמים גם ליישם פרקטיקות, או נכון יותר, אסטרטגיות שעבדו נכון היסטורית. בשונה מההיסטוריה של העת החדשה, שבה לא היה כאן אף אחד לפנינו – אתה יודע יפה מאוד כמוני, זה בלוף. הנה, אנחנו עכשיו 150 שנה למארק טוויין, שביומן המסע שלו מספר איך הוא צועד במשך שלושה ימים בארץ-ישראל, שלושה ימים לא שומע ציוץ של ציפור. הארץ הזאת הייתה שממה. אגב, זה כתוב בתורה, בתוך פרשיית הברכה והקללה, בפרשת בחוקותי, בתוך הקללה, כאשר התורה מתארת מה יקרה, חלילה, אם עם ישראל יחטא וילך לגלות, אומרת התורה: ""ושממו עליה אֹיביכם"". הרמב""ן ו""אור החיים"" במקום מסבירים: זה הבטחה, איזושהי ברכה שגנוזה, מוחבאת כאן בתוך הקללה. ""ושממו עליה איביכם"" – אף אחד לא יצליח להכות שורש בארץ כשאנחנו לא נהיה בה, וככה גם מלמדת ההיסטוריה. מי לא ניסה להיאחז בארץ ישראל באלפיים שנות גלות שלנו? הממלוכים והטורקים – אף אחד לא הצליח. היה כאן חול וביצות ומלריה. כל התחייה המחודשת הזאת של ארץ-ישראל, שחוזרת לתת פירותיה בעין יפה לבניה כי קרבו לבוא, מתרחשת עם התהליך של שיבת ציון. כל הערבים שהיו כאן ב-1948 הגיעו לכאן אחרי ובעקבות העליות הראשונות. זה מתחיל מתלמידי הגר""א, ואחר כך העלייה הראשונה. אז פתאום הארץ הזאת מתחילה לפרוח, ויש כאן פרנסה, אל-מסרי באים ממצרים, ואחרים. כל השמות שלהם מלמדים, כל אחד, מה ארץ המוצא שממנה הוא היגר לארץ, ביחד ובעקבות החזרה של ראשוני היהודים שהחיו את השממה בארץ הזאת מחדש. אבל כאשר יהושע בן נון נכנס לארץ לראשונה, הוא מכניס את עם ישראל אחרי יציאת מצרים לארץ-ישראל, היו כאן באמת לפנינו – שוב, מה שאי-אפשר לומר עלינו היום. אז ישבו כאן שבעת העמים לפנינו. מה עושה אתם יהושע? אומרים לנו חז""ל: שלוש איגרות שולח יהושע בן נון ליושבי הארץ; שלוש חלופות, שלוש אופציות, שלוש דלתות הוא פותח בפניהם – קיש כבר שמע את זה היום: הרוצה להשלים – ישלים; הרוצה ללכת – ילך; הרוצה להילחם – יילחם. הבסיס, חיליק, לאסטרטגיה של יהושע בן נון זה שהעובדה שאנחנו כאן היא עובדה. עם ישראל בא לארץ-ישראל, זו הארץ שלנו, באנו לנחול אותה. זה לא פתוח למשא-ומתן, זה לא עומד על שולחן הדיונים. זאת עובדה. עכשיו, על גבי הבסיס הזה יש אך ורק – – –",10,
1515049,2017-01-03,התיישבות,"קיר הברזל, נכון. על גבי קיר הברזל הזה יש שלוש חלופות. אין אופציה רביעית. אגב, עובדתית, שלוש החלופות הללו מתאימות לשלושה סוגי אופיים ואישיויות של אנשים: הראשונה זה הרוצה להשלים – ישלים. זה אותו אחד שמסוגל לוותר על שאיפותיו הלאומיות ומעדיף לחיות כאדם פרטי במדינה יהודית. הוא מוותר על השאיפה הלאומית. אין מקום לשתי שאיפות לאומיות בארץ-ישראל; יש אחת בלבד – זו של העם היהודי. ישלים. מה בדיוק מעמדו? אם יהיה לנו זמן, תכף נדבר. זה לא אומר שהוא מקבל זכות הצבעה, אבל הוא מקבל הרבה מאוד דברים שאין לו 360 מעלות באף אחת מהמדינות מסביב. ובואו נהיה הגונים, לפחות עם עצמנו, בעניין הזה: ערביי ישראל ודאי, וגם ערביי יהודה ושומרון, חיים היום חיים טובים לאין-ערוך בכמה וכמה רמות בכל אחד מהווקטורים שתבחן – כולל, אגב, ערכים דמוקרטיים. חופש ביטוי – תראה לי איפה בדיוק במדינות ערב מסביב יש חופש ביטוי כמו שיש לפלסטינים ביהודה ושומרון.",10,
1515051,2017-01-03,התיישבות,"אני תכף אתייחס. בוודאי, בוודאי שכן. יש גם דוגמאות. אבל הרוצה להשלים – עוד פעם, הבסיס למי שרוצה להישאר כאן זה הגניזה המוחלטת של השאיפה הלאומית, או הרצון לבטא אותה כאן, כי אין כאן מקום להגדרה לאומית מלבד זו של העם היהודי. הרוצה ללכת – ילך. חברי, שאיפות לאומיות זה דבר טבעי. רגש לאומי, הפטריוטיות, כמו שהיא מאפיינת אותנו, והיא מאפיינת עמים אחרים בעולם, היא דבר טבעי, ויש בהחלט הרבה מאוד אנשים שלא יכולים לוותר עליו. יש לכם 20 וכמה מדינות ""דאעש"" מסביב; תבחרו באיזה ""דאעש"" אתם רוצים לגור: ב""דאעש"" של סוריה, ב""דאעש"" של מצרים, ב""דאעש"" של איראן אצל חומייני, אצל ה""חיזבאללה"" בלבנון. תבחרו איפה כיף לכם לממש את השאיפות הלאומיות. אופציה שלישית: הרוצה להילחם – יילחם. מי שחושב שהוא יישאר כאן אבל הוא לא מקבל על עצמו את אופייה ואת זהותה היהודית של מדינת ישראל והוא חושב שהוא יוכל כל הזמן לחתור תחת עצם קיומה או תחת הזהות היהודית שלה – יילחם. אנחנו, ברוך השם, בעזרת השם, הוכחנו כבר שאנחנו יודעים להסתכל דרך כוונות, להילחם ולנצח. אין אופציה רביעית. אתה יודע מה? אולי יש אופציה רביעית, וזה להמשיך לנהל כאן סכסוך עקוב מדם עוד 100 שנה. יש כאן שתי שאיפות לאומיות שסותרות האחת את השנייה, נאבקות ביניהן כבר 100 שנה. אגב, לאורך כל ההיסטוריה אנחנו תמיד היינו נכונים לפשרות. הסכמנו לוותר ולנסות איכשהו ליישב את שתי השאיפות הללו ביחד על בסיס חלוקה גיאוגרפית. זה לא עבד. הם דחו את תוכנית החלוקה, הם דחו את קמפ-דייוויד, הם דחו – אני לא יודע, אולמרט, התפרסם לפני שנכנס לכלא, גם כן הסכים למכור את עצמו, את נשמתו לשטן.",10,"The speech strongly supports the idea of Jewish settlement in disputed territories, emphasizing national identity and historical rights."
1515053,2017-01-03,התיישבות,"ודאי. הם מעולם לא הסכימו. אתה יודע יפה מאוד, חיליק, שהססמה – זה שאתם – אגב, בכישרון אסטרטגי נהדר – הצלחתם לייצר איזו אקסיומה, כאילו לשמאל יש יופי של תוכנית – two-states solution, נכון? באנגלית זה נשמע עוד הרבה יותר מרומם – חזון שתי המדינות, פתרון שתי המדינות, אתה יודע יפה מאוד שזאת אשליה. זה מעולם לא היה ריאלי, מכיוון שהמקסימום שמנהיג השמאל הקיצוני ביותר במדינת ישראל מוכן לתת זה הרבה פחות מהמינימום שהמנהיג המתון ביותר אצל הערבים מסוגל לקבל ולהישאר יומיים בחיים, לא יותר מזה. לכן, אגב, לא במקרה זה לא מצליח.",1,
1515055,2017-01-03,התיישבות,"הם לא מוכנים לוותר על הפליטים. אנחנו לא מוכנים לחלק את ירושלים; הם לא מוכנים לוותר על ירושלים. זה לא עבד, זה גם לא יעבוד, אין לזה סיכוי בעולם. לכן, יש שתי אפשרויות: או להמשיך לנהל את הסכסוך הזה עוד 100 שנה, או להכריע אותו. והדרך היחידה להגיע לשלום ולדו-קיום ולתוצאה הכי מוסרית זה להכריע את הסכסוך הזה, לגמור את התקווה שלהם, לייצר את אותו קיר ברזל החלטי, שזו הארץ שלנו ולא תקום מדינה פלסטינית לעולם. ועכשיו נפתחות בפני כל אחד מהם שלוש דלתות, וכל אחד יפעל על-פי נפשו: מי שירצה להישאר – יישאר. אני מבטיח לך שהוא יהיה אסיר תודה על החיים הטובים. אנחנו הרי מכניסי האורחים הגדולים בעולם מאז ימי אברהם אבינו. מי שלא מסוגל להשלים עם זה וצריך לבטא את הרגש הלאומי שלו – יש לו מספיק מקומות אחרים לעשות את זה. ומי שרוצה להילחם – אנחנו נילחם, אבל זה יהיה מהר, מהר מאוד. תהיה מלחמה ותיגמר. אין דרך אחרת, עוד פעם, חוץ מלהמשיך לנהל את הסכסוך עוד 100 שנה. ואני סוגר את המעגל ומסיים, שלא לעייף אתכם יותר מדי, במה יעשה העולם אל מול דבר כזה, וכאן אני מסכם את הדיון שלשמו התכנסנו כאן היום. פתחתי בזה שקשה לבוא בטענות אל העולם כאשר הוא בסך הכול מבקש מאתנו לעשות את מה שאנחנו מודים שהוא הדבר הנכון והצודק. ביום שאנחנו נחזור לדבר אל העולם – אל עצמנו, אגב, בראש ובראשונה – ואל השכנים שלנו במזרח התיכון ואל העולם, ביום שאנחנו נחזור לדבר על אותו שיח, על אותו נרטיב של צדק, של ערכים, של מוסר, נדבר על הזכויות שלנו על ארץ-ישראל – – –",10,
1515057,2017-01-03,התיישבות,"נסביר לעולם. פגשנו היום את מייק האקבי, לדוגמה. מה, חסר אוונגליסטים תומכי מדינת ישראל בעולם? אגב, העולם הוא ברובו עולם דתי. הזיקה שלנו אל המקומות הללו נמצאת בכתבי הדת שלהם. הם יודעים את זה.",10,
1515058,2017-01-03,התיישבות,"אגב, הם גם מכירים את כל הנבואות שניבאו עלינו לפני אלפיים שנה, שעם ישראל הולך לחזור, הנבואות שאנחנו, ברוך השם, זוכים ורואים בהתגשמותן היום הלכה למעשה לנגד העיניים שלנו, בחסדי שמים אדירים. הכול כתוב. הם לקחו מאתנו; אלה אותן הנבואות בדיוק שהם העתיקו. העולם יכיר בזה, חיליק. יהיה לא קל לשכנע, כי אחרי שבמשך 30–40 שנה אנחנו בעצמנו משכנעים את העולם בהפך, יהיה קשה לנו עכשיו לשכנע את העולם שאנחנו, וואלכ, עשינו רגע חושבים מחדש, חזרנו רגע לאמת שלנו, קודם כול – להיות אנחנו, להכיר מי אנחנו, מה אנחנו. נתחיל לדבר בשיח הזה, נסביר להם למה זה הדבר היחיד שיכול לעבוד, זה הפתרון היחידי שיכול להביא כאן באמת חיים טובים לכל הצדדים. הסכסוך הזה, חיליק – כולנו משלמים עליו מחיר. להמשיך לנהל עכשיו עוד 100 שנות סכסוך – וזה מה שאתם בשמאל מציעים, כי אתם ממשיכים לטפח אשליה שאין לה שום יכולת היתכנות מעשית, והתוצאה היחידה של הפנטזיות שאתם מנסים למכור לחברה הישראלית ולערבים זה עוד פעם אוטובוסים מתפוצצים. אתם מנציחים את התקווה שלהם לנצח אותנו. התקווה הזו היא שמניעה את גלגלי הטרור, מייצרת את המוטיבציה שלהם ללכת לטרור כדי להשיג את ההישגים שהם רוצים. אתם כופים עלינו עוד 100 שנות סכסוך, על הילדים ועל הנכדים ועל הנינים שלך ושלי. אני רוצה עכשיו החלטה אמיצה, שהיא בראש ובראשונה אמיתית, ומכיוון שניכרים דברי אמת, העולם יאמץ אותה, להערכתי, וזה יביא מהר מאוד למצב הרבה הרבה יותר טוב. אגב – בזה אני מסיים, הבטחתי כבר לסיים חמש פעמים – ההוכחה שלי לזה שזה עובד זה היחס בין 48' ל-67'. למה קוראים הערבים ""נכבה""? איזה אסון גדול יותר מבחינת הערבים – 48' או 67'?",10,
1515059,2017-01-03,התיישבות,"48' – אגב, בצדק. אז הרסנו וגירשנו והחרבנו ובנינו ערים על חורבות כפרים של ערבים שהיו כאן לפנינו – אמרתי קודם, לא בדיוק לפנינו. ב-1967 לא גירשנו ערבי אחד, לא הרסנו בית אחד. אין יישוב אחד ביהודה ושומרון שקם על חורבותיו של כפר ערבי. למרות שזה אסון גדול יותר מבחינתם, אדוני היושב-ראש, ערביי ישראל חיו נהדר תחת השלטון היהודי עד תחילת שנות ה-90. לא היה ראאד סלאח, לא הייתה הקצנה לאומנית, לא היה שיח לאומני. אגב, ההיגיון נורא פשוט: הייתה להם תקווה גדולה לפני מלחמת השחרור לנצח אותנו, להשמיד את הישות הציונית, להקים כאן מדינה אסלאמית אחת גדולה. ובעזרת השם, בחסדי שמים גדולים מאוד, אנחנו גדענו להם את התקווה הזאת באבחה חדה. מי שרצה ללכת – הלך; מי שנשאר – כולל, אגב, לא מעט שנים תחת ממשל צבאי, בלי זכויות אזרח נורמליות – היה אסיר תודה; קם, השתחווה שלוש פעמים כל בוקר למדינת ישראל. הם יודעים מצוין שלו הם היו מנצחים, הרי היו שוחטים אותנו, לא היו משאירים אף אחד. נתנו להם להישאר, נתנו להם ליהנות מכל השפע והקדמה והיופי והטכנולוגיה – כל מה שהעם היהודי הביא חזרה לארץ-ישראל. חיו עם זה מצוין. איפה התחילה ההקצנה הלאומנית שלהם? כשאנחנו ברוב טיפשותנו הבאנו את אש""ף מתוניס, טיפחנו את התקווה/אשליה – מילה נכונה יותר – של הערבים ביהודה ושומרון לנצח אותנו ולהקים מדינה. ואז אומר לעצמו הערבי הישראלי הנורמלי: תגיד לי, אני פראייר? הרי הבן-דוד שלי ביהודה ושומרון או-טו-טו הולך לנצח את היהודים, לקבל מדינה, ואני יושב בשקט? ואז פתאום מתחילה ההקצנה הלאומנית, מתחיל שיח לאומי של הזדהות. הרצון שלהם לממש את השאיפות הלאומיות התעורר כאשר עוררנו אותו בידיים שלנו, כאשר הבאנו לכאן את המחבלים באוסלו. אנחנו צריכים לחזור היום פשוט מאוד למה שקרה במלחמת השחרור. כמו שערביי ישראל חיו מצוין תחת השלטון היהודי ב-1948, כך אנחנו צריכים – זו מילה קצת קשה – לגדוע את התקווה הפלסטינית הערבית ביהודה ושומרון לנצח את היהודים ולהקים מדינה. וכמו שאמרתי, אתה סוגר תקווה אחת – שהיא מעולם לא הייתה ריאלית, אלא אם כן נלך מפה; אפשר, יש סיכוי לממש את התקווה של הערבים אם אנחנו נוותר על שלנו. אבל בהנחה שאנחנו לא רוצים לחזור לאושוויץ, אז אנחנו לא הולכים לוותר על התקווה שלנו. אז הסיכוי היחידי זה שהם יוותרו על התקווה שלהם, ואז תיפתח להם תקווה אחרת, למי שירצה. מי שיבחר – ילך לממש את השאיפות הלאומיות שלו במקום אחר. מי שירצה – יישאר כאן, ייהנה; שוב, יש עוד מה לדון במה בדיוק מעמדו. אני מכיר לפחות שלוש אופציות שמשאירות אותנו גם מדינה דמוקרטית. אגב, 50 שנה אנחנו דמוקרטיה. כל מי שמאיים עלינו שלא נהיה דמוקרטיה – וואלכ, אם נישאר דמוקרטיה כמו שהיינו ב-50 שנה האחרונות, זה מספיק לי. זה הסיכוי היחידי, חיליק, לגמור את הסכסוך הזה ולהביא כאן למצב של חיים בדו-קיום נוח וטוב ומשגשג, לטובת כל תושביה של הארץ הזאת – עוד פעם, עם הכרה ברורה שאנחנו בעלי הבית והארץ הזאת שלנו. וצריך לומר את זה ולדבר על זה. זה ממש לא מיותר. כל הארץ, כולל יהודה ושומרון. ואין occupied territories, ואין ססמאות מעוותות ושקריות שהטמיעו כאקסיומות במשפט הבין-לאומי. זו הדרך היחידה להגיע לשלום ולדו-קיום. ולכן אני קורא, בסיכומו של הדיון הזה, לממשלת ישראל ולפקידיה ושליחיה הרשמיים יותר והרשמיים פחות, לחזור לשיח הזכויות האמיתי של העם היהודי על מרחבי ארץ-ישראל כולה; לקרוע את המסכה מעל השקר של תפיסת השטח הכבוש – לא היה ולא נברא – ולהציע חלופה אחרת לקונפליקט היהודי–ערבי, שמתנהל כאן בלמעלה מ-100 שנות ציונות; חלופה שמבוססת על הכרעת הסכסוך הזה, על הגדרה של ארץ אחת לעם אחד, עם הכנסת אורחים נהדרת ודמוקרטית למי שמסוגל לחיות עם זה. ומי שלא – יחפש את מזלו באחת ממדינות ערב. אגב, אולי גם באירופה רוצים אותם. תודה רבה.",10,
1515063,2017-01-03,התיישבות,"אז בוא נסכם שאחרי 50 שנה שניסינו מה שאתה מציע – 20 שנה מאוד דומיננטיות מאז הסכמי אוסלו, אבל 50 שנה – הרי לא החלנו את הריבונות ביהודה ושומרון; 50 שנה אנחנו בעצם – – –",3,
1558500,2017-11-29,התיישבות,"אנחנו עוברים, בעזרת השם, לסעיף הבא שעל סדר-היום: הצעת חוק חינוך ממלכתי (תיקון – חינוך ממלכתי התיישבותי), התשע""ז–2017, של חבר הכנסת איתן ברושי וקבוצת חברי הכנסת. חבר הכנסת ברושי, בבקשה. עשר דקות, אדוני, לרשותך, בבקשה.",8,"The speech indicates support for the settlement in Judea and Samaria, reflecting a belief in the historical and national rights of the Jewish people."
1558504,2017-11-29,התיישבות,"תודה רבה, אדוני השר. כאמור, אנחנו נצביע כרגע לא על הצעת החוק אלא על הפיכתה להצעה לסדר-היום שתועבר לדיון בוועדת החינוך של הכנסת. מי בעד ומי נגד? הצעה לסדר-היום, כן, הצעה לסדר-היום שתועבר לוועדת החינוך של הכנסת. הצבעה מס' 10 בעד ההצעה להעביר את הנושא לוועדה – 32 נגד – אין נמנעים – אין ההצעה להפוך את הצעת חוק חינוך ממלכתי (תיקון - חינוך ממלכתי התיישבותי), התשע""ז–2017, להצעה לסדר-היום ולהעביר את הנושא לוועדת החינוך, התרבות והספורט של הכנסת נתקבלה.",6,
1559462,2017-12-06,התיישבות,"גברתי היושבת-ראש, אדוני השר, מה שחשוב זה לא מה הוא אמר בשפה הערבית, מה שחשוב זה מה נאמר אנחנו בשפה העברית. ובשפה העברית צריך לומר בצורה שאיננה משתמעת לשתי פנים: לא תקום לעולם מדינה ערבית בארץ ישראל.",10,
1559464,2017-12-06,התיישבות,"ראס בן אמו וראס בן ענא, לא תקום לעולם – אתם קראתם לזה מדינה פלסטינית; אני לא מכיר את הביטוי הזה בכלל. אין דבר כזה עם פלסטיני.",1,
1559465,2017-12-06,התיישבות,לא תקום מדינת טרור ערבית בלב-ליבה של ארץ ישראל – –,10,
1559467,2017-12-06,התיישבות,"החלופה שלי ידועה. אתה מכיר את תוכנית ההכרעה, עיסאווי, שפרסמתי לפני שלושה חודשים, ובבסיסה ההבנה שאכן, אדוני השר, צריך לומר את האמת – והיתרון הגדול של הימים האחרונים, ושל המהלך הזה של נשיא ארצות הברית, הוא בחשיפת הפרצוף האמיתי של הסכסוך הזה ושל מה שעומד מאחוריו, וחוסר הנכונות שלכם להכיר בירושלים, עיר עם 3,000 שנה – אגב, זה עוד הרבה לפני שאתם נולדתם כעם, כדת, הרבה לפני שמוחמד המציא את הדת שלכם אנחנו כבר היינו בירושלים. היא הייתה עיר הבירה של העם היהודי, וחוסר הנכונות שלכם להכיר באיזו ירושלים שלא תהיה, יהיו גבולותיה אשר יהיו, כבירתה של המדינה היהודית, מלמד על ההתנגדות שלכם, על חוסר הנכונות שלכם, לקבל את קיומו של העם היהודי, את קיומה של מדינת ישראל כמדינתו של העם היהודי, שחוזר אליה אחרי אלפיים שנות גלות ונדידות, בתהליך אלוקי גדול, ומקים בה מחדש את ביתו הלאומי. ומכיוון שנחשפת עכשיו ההתנגדות האמיתית שלכם, אז ברור שהפיקציה הזאת, האשליה הזאת, הפנטזיה הזאת, שמישהו הניח כאן כאיזו אקסיומה – שתי מדינות – היא אשליה חסרת היתכנות. אתם הרי לעולם לא תסכימו לחיות לצידה של מדינת ישראל כמדינה יהודית. אחמד טיבי עומד פה כל פעם ומדבר על שתי מדינות: מדינה פלסטינית ו-? שואלים אותו פה תמיד מהאגף הזה, ואיזו מדינה ליד? איך קראת לזה, אחמד?",10,
1559468,2017-12-06,התיישבות,"אה, מדינה ישראלית. אתם הרי בחיים – זה נורא פשוט, יריב, השר לוין, אתה יודע, זה נורא פשוט, הרי כל זכות הקיום שלהם כתנועה לאומית זה שלילת הקיום שלנו. הרי לא היה עם כזה, פלסטיני. ערבים – אל-מצרי ממצרים. בא המופתי והחליט שהוא צריך לייצר תנועת נגד לתנועה הציונית, אמר: אני אמציא עם. אבל זכות הקיום שלו, מה שהופך אותו לתנועה לאומית, זה השלילה, הניסיון שלו לשלול את התנועה הציונית, את מדינת ישראל כמדינה יהודית. בשנייה שאחמד טיבי יעמוד כאן, על הדוכן, ויגיד: אני מכיר במדינה יהודית, הוא הפך להיות ערבי ככל הערבים, הוא שמט את השטיח מתחת לעצם זכות הקיום שלו כְּמה שהוא אוהב לקרוא לו עם. אז אני באמת מסיים, גברתי היושבת-ראש. אני מברך את נשיא ארצות הברית. אמרתי היום – אני חייב משפט אחד – אני אמרתי היום שאני מרגיש, ככה, רגשות מעורבים, כמו שסיפרו לי – אני צעיר – שהרגשנו ככה ערב תוכנית החלוקה. מצד אחד בשורה גדולה: מקימים את מדינת ישראל. הינה, הנשיא הולך להכיר היום בירושלים, אבל אומרים שהולך להיות בצד השני – גם עוד פעם הוא חוזר על השטות הזאת של שתי מדינות. אז אני מקווה – כאדם מאמין גם קל לי, ומתפלל – שכאז – אנחנו מתקרבים לחנוכה, בימים ההם בזמן הזה – כמו שאז הקדוש ברוך הוא גרם לזה שהחלק החיובי של תוכנית החלוקה קרה, והסרבנות הערבית העיקשת, שנמשכת עד ימים אלה, גרמה לזה שכל ארץ ישראל שלנו, ותוכנית החלוקה ירדה מהפרק, בעזרת ה', גם החלק החיובי של ההכרה בירושלים כבירתה של ישראל יתקיים. ואם יהיו גם לצד זה אמירות שליליות, אתם תמשיכו הרי לסרב לכל פתרון, תעשו לנו את העבודה, ובעזרת ה', ארץ ישראל כולה תישאר שלנו. תודה.",10,
1560110,2017-12-11,התיישבות,"תודה, אדוני היושב-ראש. כי הרי אם שחיתות הייתה מעניינת אתכם אז לא הייתם עוטפים את שרון כמו איזה אתרוג בפשתן, באיזו שכבה גדולה, מוחלים לו על כל השחיתויות שלו רק כדי לגרש את היהודים מגוש קטיף. אם שחיתות הייתה מעניינת אתכם לא הייתם נצמדים לכיסא בממשלת קדימה כשאולמרט עמד בראשה, עם כל הפרשיות שנקשרו בשמו – ואגב, הוא בסוף גם הלך לכלא. עד היום בצד שלנו לא הוגש ולו כתב אישום אחד. יש חקירות, ואגב, צריך לחזק את המשטרה שתחקור, על זה אין ויכוח. אם חלילה וחס יתברר שמישהו עשה מעשים שלא ייעשו – ייתן על זה את הדין. על זה אין בכלל ויכוח.",3,
1560113,2017-12-11,התיישבות,"תודה רבה, אדוני. – – ואתם בעיקר פוגעים במאבק בשחיתות; מכיוון שבדיוק כמו שלא היה דבר שפגע יותר במאבק על זכויות האדם מההפיכה של זכויות האדם שוב פעם לאיזה כלי פוליטי כדי להילחם בהתיישבות ביהודה ושומרון, כך גם אין דבר שמזיק יותר למלחמה בשחיתות מאשר להפוך אותה לכלי פוליטי. אם באמת מעניינת אתכם שחיתות, אל תהפכו את זה לפוליטי. אל תעמדו עם סיסמאות שלא ימין ולא שמאל – אה, שמאל; לא ימין ולא שמאל – שמאל. תלכו באמת למאבק בשחיתות שחוצה מחנות. אבל לא עשיתם את זה לשרון ולא עשיתם את זה לאולמרט – –",3,
1502241,2016-11-16,התיישבות,"כך צריך להיות. עקרון שלטון החוק קובע שהממשלה כפופה לחוק, והיא חייבת לפעול במסגרת החוק, ובית-המשפט הוא זה שמפרש את החוק, וגוזר מן הפרשנות הזאת את התוצאה: האם אותה פעולה שלטונית שכרגע נתקפת בעתירה נמצאת בתוך מתחם החוק, ועל כן היא חוקית, או שהיא לא חוקית ואין מה לעשות, צריך לפסול אותה. בית-המשפט לא קובע את החוק ולא מתיימר לקבוע את החוק; בית-המשפט לא קובע את המדיניות של הממשלה ולא מתיימר לקבוע את המדיניות של הממשלה. הוא בסך-הכול מוודא שהממשלה, את אותה מדיניות שהיא רוצה ליישם, עושה בהתאם לחוק. בית-המשפט העליון קבע, שעל-פי הפרשנות שהוא מעניק למצב המשפטי הקיים היום ביהודה ושומרון, עמונה איננה חוקית, לא ניתן להסדיר אותה – במילים של בג""ץ: ""אין לה אופק תכנוני"" – ומשום כך על המדינה להסיר אותה, להרוס את היישוב הזה. כשלעצמי, אני חושב שהפסיקה לא נכונה. לו הייתי יושב על כס השיפוט, הייתי פוסק פסיקה אחרת. אני חושב שזו ממש לא התוצאה המשפטית המתבקשת מן המצב החוקי הנוכחי. אפשר להסדיר את עמונה גם בכלים המשפטיים הקיימים כיום, גם בדין הישראלי, ולא פחות מזה בדין שחל ביהודה ושומרון. אבל כפי שאמרתי, לא אני שופט, ואני מכבד את פסיקת בית-המשפט ואת הפרשנות שהוא העניק לחוק וגם את התוצאה שהוא הגיע אליה. אני רק שומר לעצמי את הזכות לייצר מצב משפטי אחר שיאפשר לממשלה לממש את מדיניותה בהתאם לחוק. הממשלה עושה את זה כל הזמן. חברי, אנחנו הולכים עכשיו להביא הרבה מאוד סעיפים בחוק ההסדרים. מה זה חוק ההסדרים? לממשלה יש מדיניות חברתית וכלכלית, וכדי לקדם אותה אנחנו נדרשים לשנות את המצב החוקי.",4,
1502249,2016-11-16,התיישבות,"הממשלה הזאת, ואני מציע לכל חברי באופוזיציה להפנים את זה – הממשלה הזאת היא ממשלת ימין. יש לה מדיניות ציונית, לאומית, יהודית – – –",10,
1502253,2016-11-16,התיישבות,"יש לנו מדיניות ברורה. לא באנו לשחק, באנו לעבוד, באנו לעשות דברים טובים לעם ישראל בארץ-ישראל, כפי שאנחנו חושבים שטוב. אתם חושבים שדברים אחרים הם טובים, זה לגיטימי, כרגע אנחנו בממשלה, יש לנו מדיניות ברורה. ואני לא חושב שיש מישהו בעולם שיכול לשלול את הלגיטימציה של ממשלה לעצב לעצמה מדיניות, ואנחנו הולכים לממש את המדיניות הזאת ולפתח את ההתיישבות, וודאי וודאי לשמור עליה ולא לאפשר לפגוע בה. אמר לנו בית-המשפט, הרים לנו דגל ואמר: חברים, אני לא מתווכח עם המדיניות שלכם – אני הרי לא מעלה בדעתי שבית-המשפט העליון שמאלני והוא פסק כי יש לו אג'נדה נגד ההתיישבות, אני לא מעלה את זה בדעתי. בית-המשפט העליון אומר לממשלה: אני לא מתווכח עם המדיניות שלך, זו זכותך המלאה לעצב מדיניות, רק תעשי את זה במסגרת החוק, ועל-פי מה שאני, בית-המשפט, כרגע חושב, המצב החוקי הנוכחי לא מאפשר לכם. לכן אנחנו משנים את החוק. נתנו כאן חברי, קודם, לא מעט דוגמאות: גם החוק שאסר ייבוא בשר טרף וגם החוק שאפשר רטרואקטיבית לגבות אגרת טלוויזיה אף שהיא נגבתה במשך שנים באופן לא חוקי, ועוד הרבה מאוד דוגמאות למצב שבו בית-המשפט מרים דגל אדום. אתם יודעים מה, זה נמצא עכשיו על הפרק; אין על זה פסק-דין, אבל זה נמצא כרגע בדיונים: בית-המשפט הרים דגל אדום למדינה, או, אני לא יודע, כרטיס צהוב, איך שקוראים לזה בכדורגל, ואמר למדינה: תראו, אין לכם כיום סמכות בחוק, אדוני השר ארדן – אין לכם סמכות בחוק היום לא להחזיר גופות מחבלים. נכון, יש הליך כזה בבג""ץ?",10,
1502280,2016-11-16,התיישבות,"– – ומותר לה לחוקק את החוק הזה, שהיא חושבת שהוא צודק ומוסרי ונכון ומתבקש, וגם משפטי ועומד בכל הסטנדרטים המשפטיים המקובלים. אנחנו נעביר אותו, בעזרת השם, בשלוש קריאות בשבועיים-שלושה הקרובים. אנחנו נמשיך לפתח את ההתיישבות, אנחנו נגן עליו בבג""ץ, ואת הוויכוחים הפוליטיים בינינו אנחנו נמשיך לנהל כאן, במגרש שבו – – –",10,
1502284,2016-11-16,התיישבות,"– – הפוליטי על עתידה של ההתיישבות כאן בינינו. אגב, ובמגרש הזה גם עמדתכם היא לגיטימית – –",5,
1505916,2016-12-05,התיישבות,"תודה, חבר הכנסת נחמן שי. תודה רבה. חבר הכנסת איתן ברושי. מה יש לנו עכשיו? דיון מוקדם על חוק ההסדרה, אני מבין.",5,
1506084,2016-12-05,התיישבות,"– – היום הזה, של חוק ההסדרה – – –",10,
1506107,2016-12-05,התיישבות,"היום הזה, חברי חברי הכנסת, היום הזה, שחוק ההסדרה עובר כאן בכנסת, הוא הישג בקנה-מידה היסטורי – –",10,
1506121,2016-12-05,התיישבות,"היום הזה, היום הזה שבו חוק ההסדרה עובר בכנסת, הוא הישג אדיר בקנה-מידה היסטורי – –",10,
1506123,2016-12-05,התיישבות,"– – היום הזה, הטרור המשפטי של עמותות השמאל כנגד ההתיישבות מגיע לקצו.",10,
1506129,2016-12-05,התיישבות,"– – וסוגיית ההתיישבות חוזרת אל המגרש הטבעי שלה, אל המגרש הפוליטי.",9,
1506136,2016-12-05,התיישבות,"היום הזה, אדוני היושב-ראש, החרב החדה המונפת על אלפי בתים ביהודה ושומרון הולכת ומתאדה וההסדרה יוצרת מציאות של החלת הריבונות דה-פקטו ביהודה ושומרון. כן, היום הזה החוק הישראלי מכיר בתושבי מדינת ישראל ביהודה ושומרון כתושבי האזור.",10,"The speech strongly supports the settlement in Judea and Samaria, emphasizing the recognition of residents and the establishment of de facto sovereignty."
1506137,2016-12-05,התיישבות,"היום הזה החוק הישראלי מכיר בהתיישבות ביהודה ושומרון כצורך ציבורי, שמותר להפקיע בעבורו.",10,
1531822,2017-03-20,התיישבות,"תודה רבה. אדוני היושב-ראש, גברתי השרה, חברי חברי הכנסת, אני בראש ובראשונה מבקש להרגיע. יושב כאן ביציע, בצד ימין, כואבות לו מאוד האצבעות מלכסוס אותן, מלכסוס את הציפורניים, ראש העיר אילת, שמלווה את העניין הזה תקופה מאוד מאוד ארוכה. אז אני רוצה להרגיע אותך, מאיר ידידי: בעזרת השם, הצעת החוק הזאת תעבור היום בקריאה ראשונה, מחר בוועדה, בעזרת השם ביום רביעי, עוד לפני סוף המושב, תעבור בקריאה שנייה ושלישית – כמובן, בכפוף להחלטה של היושבים כאן, שלמיטב הבנתי הולכים לתמוך בזה מקצה לקצה. אני לא רוצה להאריך הרבה על המהות ועל התוכן של החוק. בעניין הזה חבר הכנסת שמולי, ידידי ושותפי בהובלת החוק הזה – שעליו כזכור חתומים למעלה מ-70 חברי כנסת – הרחיב כבר בשבוע שעבר, כאשר החוק הזה עבר כאן ביום רביעי בקריאה טרומית. אני בעיקר רוצה להתמודד עם כמה מהטענות המשפטיות שמועלות או עתידות להיות מועלות כנגד החוק הזה, כדי להבהיר אותו בצורה משפטית. בראש ובראשונה אני באמת רוצה להצר על ההתנגדות של הממשלה לחוק הזה. אני מוכרח לומר שאני לחלוטין לא מצליח להבין את עמדת הממשלה, ועוד רגע אני אסביר את זה. זה החוק ההגיוני ביותר, המתבקש ביותר. לצערי הרב, ועדת השרים לחקיקה, שהתכנסה לדון בחוק הזה מספר רב מאוד של פעמים, החליטה שלא לקבל החלטה, וכידוע, כאשר ועדת השרים לא תומכת בחוק אזי עמדת הממשלה היא להתנגד לחוק, ואני מצר על כך מאוד. אני ציפיתי – כולנו יכולנו לצפות שהממשלה, שאני כמובן חבר בה, תעשה את הדבר הנכון, תתמלא באומץ הדרוש לעמוד מול העמדה המאוד-לא-מוצדקת ולא מוסברת ולא הגיונית של אנשי הגוש הגדול ותעשה את הדבר הנכון. אבל לצערנו הרב, מאחר שהממשלה לא עושה את זה, אז אנחנו כאן ככנסת נדרשים לקדם את המהלך הזה. תראו, הטענה כנגד החוק – ואולי גם זה מה שעומד בבסיס ההתנגדות של הממשלה – היא החשש מפני תביעה או טענה של אותם אנשי הגוש הגדול להפרת ההסכם ההיסטורי שנחתם בין הממשלה לבין אותם נציגים. כזכור, שדה-התעופה דב הוז, או בשמו הידוע שדה-דב, יושב על קרקע שהיא בחלקה קרקע פרטית, ששייכת לכל מיני אנשים, שהתאגדו ומיוצגים על-ידי כמה וכמה עורכי-דין. ובמשך הרבה שנים המדינה השתמשה בזה ולא שילמה להם דמי שימוש, והעסק הזה נסחב, ובסופו של דבר הגיעו להסכמה – שקיבלה תוקף של פסק-דין – על מתווה שלפיו השטח יפונה בתאריכים כאלה וכאלה ותאושר בו תוכנית בנייה, והעבירו אחוזי בנייה מכאן לשם ומשם לכאן, ושני הצדדים אמורים להיות מרוצים: גם הבעלים אמורים להרוויח מפרויקט הבנייה, גם המדינה צריכה להרוויח כסף: מזה מממנים חלק גדול מצה""ל דרומה, והולכים לבנות הרבה מאוד יחידות דיור ולהקל את מצוקת הדיור באזורי הביקוש בלב תל-אביב – הכול טוב ויפה. מה החשש, או מה מאיימים אותם נציגי הגוש הגדול? אם אתם עכשיו, לפי ההסכם הייתם אמורים לסיים את התעופה האזרחית בשדה-דב עד 30 באפריל למניינם – או-טו-טו – ואם אתם, אם המדינה תמשיך להשתמש בשטח הזה לתעופה אזרחית – תכף נציג את המתווה – אזי זאת הפרה של ההסכם, ואז המדינה חשופה להרבה מאוד תביעות. אני אומר כאן בצורה חד-משמעית: אני לא מכיר שופט – לא נולד השופט שיקבע שהחוק הזה הוא הפרה של ההסכם. נהפוך הוא. לשיטתי דווקא ההתנגדות הלא-מוסברת והלא-מובנת וחסרת תום הלב של אנשי הגוש הגדול היא-היא זו שעולה כדי הפרת חוזה. חברים, סעיף 39 לחוק החוזים, חלק כללי, קובע את החובה לקיים את ההסכם בתום לב. יש לנו את עקרון תום הלב בסעיף 12 ביחס למשא-ומתן, עובר לכריתתו של חוזה, ויש לנו את החובה שנקבעה בסעיף 39: שני הצדדים מחויבים לפעול בתום לב בקיום החוזה. הפסיקה קבעה שכל צד לחוזה מחויב לנהוג בתום לב – תקשיבו טוב – מתוך התחשבות בצד האחר ובמטרת החוזה, כאשר הוא פועל להשגת הזכויות המגיעות לו מכוח החוזה. עוד פעם: כל צד לחוזה מחויב לנהוג בתום לב, מתוך התחשבות בצד האחר – לא להסתכל רק על עצמו באיזה מבט אגואיסטי – כאשר הוא פועל להשגת הזכויות המגיעות לו מכוח החוזה. יש לו זכויות, והוא פועל להגשים אותן, וזה לגיטימי וכך צריך להיות כאשר שני צדדים כורתים חוזה, אבל גם כאשר אתה רוצה לממש את זכויותיך אתה צריך לפעול בתום לב ותוך שימת לב גם לאינטרסים של הצד השני. אין ולא יכולה להיות סיבה רציונלית להתנגדות של אנשי הגוש הגדול. הרי מה אומר החוק שלנו? החוק שלנו אומר בסך הכול דבר קטן: כל עוד השדה משמש לתעופה צבאית – מה שאומר שאי-אפשר לבנות בו. הרי אף אחד לא יתקע את הבורג הראשון בפרויקט הזה – שרק נזכיר כאן, בכנסת, שאפילו עוד לא עבר אישור של הוועדה המקומית, והוא צריך לעלות לוועדה מחוזית. אבל אם כל הליכי התכנון יתקדמו מאוד מהר, כי כולם מאוד רוצים, אף אחד לא יוכל לתקוע בורג ראשון בשדה הזה כל עוד הצבא ממשיך לטוס שם. זה אותו מסלול, זה אותו מגדל פיקוח. אז מה באנו ואמרנו? אנחנו לא מבקשים לעכב את פרויקט הבנייה בשנייה, בדקה. כל מה שביקשנו זה להצמיד את הפינוי של השדה האזרחי, ולהפסיק את הפעילות האזרחית רק כאשר הפעילות הצבאית מפסיקה, ואז כל השטח כולו יפונה ויועבר לגוש הגדול, וההסכם יקוים ככתבו וכלשונו. לא לאפשר להמשיך לקיים תעופה אזרחית, על הפגיעה הכל-כך גדולה שנגרמת כתוצאה מזה לאנשי אילת ולתיירים ולכל הפריפריה – אנחנו מדברים, אגב, לא רק על אילת אלא על כל תעופת הפנים במדינת ישראל; אף אחד לא יחזיק צי מטוסים קטנים לטיסות פנים רק בשביל לעשות קו של מחניים–הרצליה, וגם את הרצליה הולכים לסגור. אז כל מערך תעופת הפנים שמחבר את הפריפריה אל המרכז – וחבר הכנסת שמולי חברי דיבר על זה באריכות בשבוע שעבר: החולים שצריכים טיפולי דיאליזה בתל-אביב והתיירים שנוסעים ואנשי עסקים – איזה היגיון יכול להיות בעולם להתנגד לדבר הזה, שלא פוגע כהוא זה? ואגב, בדיון שהיה בוועדה לקראת הקריאה הראשונה עמדה אחת מהנציגות של הגוש הגדול, והיא הודתה: אין לי טיעון ענייני שבשלו אני מתנגדת להערכה הזאת, חוץ מזה שאני לא סומכת על המדינה שזה סוף פסוק. נו, שוין. זה לא טיעון, חברים, עם כל הכבוד הראוי.",8,
1531824,2017-03-20,התיישבות,"יותר מחצי שנה כבר. והחוק הזה עלה לוועדת שרים עוד פעם ועוד פעם ועוד פעם, ואנחנו המתנו בסבלנות, מכיוון שרצינו לתת צ'אנס להסדיר את העניין בהסכמה. והמדינה הייתה נכונה לבוא לקראת אנשי הגוש הגדול הרבה מעל ומעבר, לעניות דעתי, ממה שהיה נדרש, בפיצויים מרחיקי לכת, בדמי שימוש, בשומה מטורפת. המדינה הציעה הצעות, למיטב ידיעתי, שאני לא הייתי מוכן לעמוד מאחוריהן. בעיני היה פה שוד של הקופה הציבורית. אבל המדינה הסכימה, משרד האוצר הסכים, משרד המשפטים הסכים, רשות מקרקעי ישראל הסכימה – העיקר לעשות את הכול בהבנה. ואנשי הגוש הגדול, בהתעקשות, לא מוכנים, הם הציבו דרישות באמת בלתי סבירות. בלתי סבירות. אני מסבר את האוזן: קרוב ל-200 מיליון שקל הם ביקשו. על מה? על דחייה של חמישה-שישה חודשים בפינוי השדה האזרחי – שוב, בלי שזה גורם להם נזק של מילימטר – ואחר כך על המשך שימוש רק במתחם הצבאי לצורך התעופה האזרחית. על זה 200 מיליון שקל? אני מציע שנריב בינינו פה מה אפשר לעשות ב-200 מיליון שקל. והמדינה הסכימה כמעט לכל זה. אז אנחנו חיכינו לדקה ה-90. באמת חיכינו. חיכינו לא כי רצינו לחכות – חיכינו כי נתנו צ'אנס לעניין הזה להיעשות בהבנה, בהסכמה של שני הצדדים. לצערי הרב, ההתעקשות שלהם בלמה את העסק הזה. לכן, להעלות עכשיו טענה שאנחנו בלית ברירה, אחרי שחיכינו להם כל הדרך, נאלצים לחוקק את זה בהליך מהיר, זאת טענה שהיא חסרת תום לב. וכפי שאמרתי, שתי הטענות האלה – גם הסירוב שלהם למתווה עצמו וגם הטענה שלהם עכשיו כנגד לוחות-הזמנים – הן חוסר תום לב, ולו אני הייתי משרד המשפטים, אני הייתי תובע אותם עכשיו על הפרת ההסכם ודורש את התרופות שאפשר לקבל בגין הפרת חוזים במדינת ישראל, ובראשן פיצוי. עכשיו תראו, חברים, אנחנו מאשרים היום את הצעת החוק כפי שהיא הונחה בהתחלה, קרי, שהמתחם האזרחי ממשיך לפעול איפה שהוא היום. אבל אני מודיע כאן, בתיאום עם חבר הכנסת שמולי ועם יושב-ראש ועדת הפנים חבר הכנסת אמסלם, שאנחנו מחר, בעזרת השם, בהכנה לקראת קריאה שנייה ושלישית, נתאים את החוק למה שקרוי – לא יודע, אגב, למה – –",3,"The speaker expresses frustration with the demands of the settlers and implies a belief that their actions are unreasonable, indicating a mild opposition to their stance."
1531882,2017-03-20,התיישבות,"אז בכלל. אני לא יודע אם חברי הכנסת יודעים, חברת הכנסת נחמיאס, שאנחנו קרובי משפחה, נצר למשפחת אייזנברג הגדולה והידועה, שיש לה מניות יסוד מאוד גדולות בהתיישבות בצפון, כולה.",5,
1531883,2017-03-20,התיישבות,"לא, לא, יותר חשוב. תאמין לי שההתיישבות במטולה, יסוד-המעלה, ראש-פינה, כפר-אתא בזמנו, תל-חי – הרבה הרבה יותר חשוב מאחוזים – – –",10,
1531885,2017-03-20,התיישבות,"– – – שאגב, פעם שנייה שהוא יעבור כאן בקונסנזוס; הפעם הקודמת הייתה בשנת 2010. החוק הזה גם אז עבר בהסכמה מקיר לקיר, וכיוון שהוא חוק נכון וצודק, שיש בו אלמנט ציוני התיישבותי מאוד מאוד חשוב של חיזוק ההתיישבות בנגב – התיישבות שאיננה שנויה במחלוקת ברוב המוחלט של החברה הישראלית – אדוני יושב-ראש הקואליציה, מה אמרנו, מהר או לאט?",9,
1531886,2017-03-20,התיישבות,"לחכות. טוב, תודיע לי. אז אמרתי, חוות הבודדים – סיפור של עשרות שנים שמדינת ישראל הרשמית והמסודרת שלחה את אותם אנשים להתיישב בנגב, באזורים מרוחקים, כדי לעשות ציונות, כדי לשמור על השטח לטובתה של מדינת ישראל. כדרכם של תהליכים לפני עשרות שנים, במדינה צעירה, לא הכול נעשה בדיוק על-פי הספר, ויום אחד מדינת ישראל החליטה שהיא עושה סדר, ויש כמובן יועצים משפטיים שיש להם מה לומר, ואז החוות האלה, מתברר, אינן חוקיות, ומתחילה סאגה שלמה של תביעות פינוי, של תביעות לפי דיני תכנון ובנייה. ואז מגיע חבר הכנסת ישראל חסון, בזמנו – נדמה לי שהוא היה אז בקדימה – ולוקח על עצמו, יחד עם חבר הכנסת יצחק וקנין – שגם מוביל את החוק הזה יחד אתי כאן – להביא חוק שאמור להביא להסדרתן של אותן חוות הבודדים, אותן חוות שעלו בסמכות וברשות, בעידודה של מדינת ישראל, גם אם הפרוצדורה – גם חבר הכנסת אילטוב, כמובן, היה לאורך כל הדרך בתהליך הזה, אני כזבוב על פיל, יש לי זכות להמשיך את המפעל הבאמת-חשוב וגדול הזה. ועבר כאן חוק בכנסת. צריך לומר את האמת: רוב הפקידים התנגדו. הפקידים ברשות מקרקעי ישראל התנגדו, היועצים המשפטיים התנגדו, אבל מה לעשות, אנחנו חיים בדמוקרטיה, הכנסת אמרה את דברה, כפי שאמרתי, בקונסנזוס די גדול, והחוק הזה עבר, והוא אמור היה לשים מאחורינו את כל הסאגה הזאת ולהסדיר את אותן החוות. דא עקא, שאותם גורמים שהתנגדו לחוק במהלך החקיקה שלו סירבו לקבל את דין הכנסת, ועשו הרבה מאוד דברים, שבעיני – ולא רק בעיני – מאוד לא לגיטימיים, כדי לסכל את כוונת החוק ולעקר את החוק הזה מתוכן, ונתנו לו כל מיני פרשנויות משפטיות מוזרות, שבסופו של דבר השאירו חלק מאוד מאוד גדול מן החוות הללו בחוץ – עוד פעם, בניגוד גמור – אגב, כשאני נכנסתי לעניין מאוד היה חשוב לי להבין, ועברתי על הפרוטוקולים של דיוני הוועדה אז, עובר לחקיקת החוק הראשון מ-2010, והדברים מדברים בעד עצמם: הייתה כוונה מאוד ברורה להסדיר. אנחנו נאלצים עכשיו בסך הכול להבהיר כמה הבהרות בחוק המקורי, כדי להעמיד על עומדה את כוונת המחוקק ולאפשר את ביצועו של החוק, כפי שאנחנו התכוונו אז, וכפי שאנחנו מתכוונים גם היום. יש כמה תיקונים או הבהרות, כפי שאמרתי, שאנחנו עושים כעת. הראשון שבהם נוגע למונח ""היתכנות תכנונית"". אחד התנאים – הפרוצדורה של החוק הייתה שיש ועדה בין-משרדית, והחוות מוגשות אליה. הוועדה הבין-משרדית מגבשת את המלצתה, וככל שהמלצתה חיובית, היא עוברת לשר לפיתוח הנגב והגליל, הוא מאשר את הקמת החווה, נחתם הסכם על הזכויות, והם מקדמים את הליכי התכנון. כמובן, מדובר בחוות שאין להן תוכניות מתאר. אם יש תוכנית מתאר, לא צריך את החוק, אפשר להסדיר את החוות. לא הייתה תוכנית מתאר, ואחד התנאים שהוועדה הבין-משרדית צריכה הייתה לשקול זה את מידת ההיתכנות התכנונית של החווה באותו המקום. מובן שאנחנו לא נשים חווה באמצע ערוץ נחל ושמורת טבע. ולכן, הוועדה הייתה אמורה לבחון את ההיתכנות התכנונית, אבל היה ברור לכולם שהמושג הזה, היתכנות תכנונית, לא מתכוון לתוכנית בת-תוקף – שיש היום תוכנית בתוקף שמכוחה אפשר לתת היתרי בנייה לחווה – כי אז לא צריך את החוק, אלא שיש היתכנות תכנונית עקרונית. ואכן המשרד לפיתוח הנגב והגליל הוביל עבודת מטה מאוד מאוד רצינית, יצר סקר גדול של החוות ויצר את ההיתכנות התכנונית למרביתן. ואז הגיעו יועצים משפטיים בוועדה ואמרו: לא, לא, סליחה, כאשר כתוב בחוק ""היתכנות תכנונית"", זו דרישה שתהיה תוכנית מתאר מחוזית בתוקף עכשיו שמאפשרת את הקמת החווה. זאת פרשנות הזויה. הרי ממה נפשך, אם יש היתכנות תכנונית במשמעות הזאת שלה, לא צריך בכלל את החוק. זה מנוגד לכל הפרוטוקולים ולכל הדיונים. ואגב, המשפט הזה לא אמור היה להיות, והם ביקשו אותו והם הבטיחו שהם לא ישתמשו בזה לזה, ובפועל לא פעלו באותו האופן, וכתוצאה מכך סיכלו את הסדרת חלק גדול מן החוות. אגב, אפרופו הפרשנות של המונח הזה ולהסביר עד כמה הפרשנות הזאת שניתנה בוועדה לחוק הזה היא מופרכת, אני רוצה להפנות לחוק שאנחנו מעבירים ממש בימים האלה, אותו תיקון 109 הידוע לחוק התכנון והבנייה, שמדבר על כך שניתן לתת עיכוב ביצוע של הריסת מבנה לא חוקי בהינתן היתכנות תכנונית. ברור שאין הכוונה היתכנות תכנונית כשכבר יש תוכנית בת-תוקף שמאפשרת את הסדרת הבית, כי אז כנראה לא היה צו הריסה וגם לא צריך הארכה. ברור שהכוונה – יש תוכניות שנמצאות בצנרת, יש היתכנות, יש רצון, יש כוונה, יש מימוש. אז התיקון הראשון שאנחנו עושים בחוק הזה הוא שאנחנו מוחקים את אותו התנאי של היתכנות תכנונית כדי שלא יפרשו לנו אותו בצורה שתסכל את כוונת המחוקק.",10,"The speech strongly supports the establishment and regulation of settlements in the Negev, emphasizing their historical and national significance."
